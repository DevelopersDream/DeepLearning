	 	2 Abramu fici ad Isaccu.. Isaccu fici a Giacobbi. Giacobbi fici a Giuda, e a li soi frati.
	3 Giuda fici a Fares, e Zara cu Tamar. Fares fici ad Esron. Esron fici ad Aram.
	4 Aram fici ad Aminadab. Aminadab fici a Naasson. Naasson fici a Salmon.
	5 Salmon fici a Booz cu Raab. Booz fici ad Obed cu Rut. Obed fici a Gessi. Gessi fici a lu re Davidi. 6 Lu re Davidi fici a Salamuni cu chidda, chi fu mogghi d'Uria.
	7 Salamuni fici a Roboamu. Roboamu fici ad Abia. Abia fici ad Asa.
	 	B
	 	 	8 Asa fici a Giosafat. Giosafat fici a Gioram. Gioram
	 	fici ad Ozia.
	 	9 Ozia fici a Gioatam. Gioatam fici ad Acaz. Acaz fici ad Ezechia.
	10 Ezechia fici a Manassi. Manassi fici ad Amon. Amon fici a Giosia.
	11 Giosia fici a Geconia, e a li soi frati a lu tempu di la trasmigrazioni di Babilonia.
	12 E doppu la trasmigrazioni di Babilonia: Geconia fici a Salatiel. Salatiel fici a Zorobabel.
	13 Zorobabel fici ad Abiud. Abiud fici ad Eliacim. Eliacim fici ad Azor.
	14 Azor fici a Sadoc. Sadoc fici ad Achim. Achim fici ad Eliud.
	15 Eliud fici ad Eliazar. Eliazar fici a Matan. Matan fici a Giacobbi.
	16 Giacobbi fici a Giuseppi spusu di Maria, di la quali nasciu Gesù, chi si dici Cristu.
	17 Tutti li generazioni dunca di Abramu sinu a Davidi sunnu quattordici generazioni: e di Davidi sinu a la trasmigrazioni di Babilonia sunnu quattordici generazioni: e di la trasmigrazioni di Babilonia sinu a Cristu sunnu quattordici generazioni.
	18 La nascita di Gesù Cristu fu accussì: Essennusi
	 	 	maritata so matri Maria cu Giuseppi, prima chi si juncissiru, si truvau gravida pri opera di lu Spiritu santu.
	19 Ora Giuseppi so maritu, essennu giustu, e nun vulennula nfamari, pinsau di mannarinnilla occultamenti.
	20 Ma mentri cci stava pinsannu, eccu un ancilu di lu Signuri, ca cci accumpariu ntra lu sonnu, dicennu: Giuseppi figghiu di Davidi, nun aviri paura di tiniriti a to mugghieri Maria: giacchì chiddu, ch'è statu cunciputu in idda, è di lu Spiritu santu.
	21 Idda parturirrà un figghiu: e cci darrai lu nomu di Gesù: giacchì iddu salvirrà lu so populu da li soi piccati.
	22 Tuttu chistu fu fattu, acciocchi s'adimpissi zoccu fu dittu da lu Signuri pri menzu di lu profeta, chi dici: 23 Eccu la virgini sarrà gravida, e parturirrà un figghiu: e lu chiamirrannu pri nomu Manueli, chi voli diri: Iddiu è cu nui.
	24 Arrispigghiatusi dunca Giuseppi di lu sonnu, fici comu cci avia ordinatu l'ancilu di lu Signuri, e si pigghiau a so mugghieri.
	25 E nun si cci junciu, sinu a chi parturiu lu so primu figghiu: e lu chiamau pri nomu Gesù.
	 	 	ORA
	 	 	 	CAP. II.
	 	RA essennu natu Gesù in Bettelemmi di Giuda a li tempi di lu re Erodi, eccu chi vinniru li Magi di l'orienti in Gerusalemmi,
	2 Dicennu: Unn' è chiddu, chi nasciu re di li Judei? giacchì vittimu la so stidda in orienti, e vinnimu pri adurarlu.
	3 Sintennu chistu lu re Erodi, si turbau, e cu iddu tutta Gerusalemmi.
	4 E riunennu tutti li capi di li sacerdoti, e li Scribi di lu populu, si vulia sapiri da iddi, unni nascirria Cristu.
	5 Ed iddi cci dissiru: In Bettelemmi di Giuda: giacchi accussi fu scrittu da lu profeta:
	6 E tu Bettelemmi terra di Giuda, nun sì la cchiù infima tra li principali di Giuda: pirchì da tia niscirrà lu chi riggirrà lu me populu d' Isdraeli.
	 	capu,
	 	7 Allura Erodi, chiamati a parti li Magi, diligentementi si fici diri da iddi lu tempu, in cui cumpariu la stidda:
	8 E mannannuli a Bettelemmi, cci dissi: Iti, e nfurmativi esattamenti di lu picciriddu: e quannu lu truvirriti, facitimillu sapiri, acciocchì iu vinissi e l'adurassi.
	 	 	9 Li quali avennu ntisu lu re parteru. Ed eccu la stidda, chi avianu vistu in orienti, li precedia, sinu a chi caminannu si firmau supra, unni era lu bamminu.
	10 E vidennu la stidda s'alligraru d' un gaudiu
	 	magnu.
	 	11 E trasennu ntra la casa, vittiru lu bamminu cu so matri Maria, e addinucchiannusi l'aduraru: ed aperti li soi tesori cci offreru pri rigalu oru, incensu, e mirra.
	12 Ed avennu avutu avvertimentu in sonnu di nun turnari da Erodi, si nni turnaru a li soi paisi pri nautra strata.
	13 Li quali comu foru partuti, eccu l'ancilu di lu. Signuri accumpariu ntra lu sonnu a Giuseppi, e cci dissi : Susiti, pigghiati lu picciriddu, e so matri, e fuitinni in Egittu, e statti ddà, sinu a chi ti lu dicu iu. Succedirrà, chi Erodi circhirrà lu picciriddu pri livarlu di menzu.
	14 Lu quali susennusi si pigghiau lu picciriddu, e so matri di notti, e si nni jiu in Egittu.
	15 E stava ddà sinu a la morti di Erodi: acciocchì si adimpissi zoccu fu, dittu da lu Signuri pri menzu di lu profeta dicennu: Chiamavi d'Egittu a me figghiu,
	16 Allura Erodi vidennu, chi era statu ngannatu da li Magi, si ncuitau fortementi, e cumannau d'ammazzari tutti li picciriddi, chi eranu in Bettelemmi, ed in
	 	 	tutti li soi vicinanzi di dui anni in sutta, secunnu lu tempu, chi avia ntisu da li Magi.
	17 Allura fu adimputu chiddu, chi fu dittu da Geremia profeta, chi dissi :
	18 Si ntisi na vuci in Rama cu chianti e cu lamenti : Racheli chiancennu li soi figghi nun si putia cunsulari, pirchì nun esistianu cchiù. .
	19 Essennu mortu Erodi, eccu l'ancilu di lu Signuri accumpariu ntra lu sonnu a Giuseppi in Egittu,
	20 Dicennu: Susiti, e pigghiati lu picciriddu, e so matri, e vattinni ntra la terra d' Isdraeli: giacchì sù morti chiddi, chi vulevanu levari la vita a lu picciriddu.
	21 Lu quali susennusi, si pigghiau lu picciriddu, e so matri, e si nni jiu ntra la terra d' Isdraeli.
	22 E sintennu, chi Archelau regnava in Giudia in veci di so patri Erodi, si scantau di iri ddà: ed avvirtutu in sonnu, si ritirau ntra li parti di Galilia.
	23 E vinni ad abitari ntra la città, chi si chiama Nazaret: acciocchì si verificassi zoccu fu dittu da li profeti: Perciò sarrà chiamatu Nazarenu.
	 	 	A
	 	 	 	CAP. III.
	 	DDU tempu vinni Giuvanni Battista pridicannu ntra lu disertu di Giudia,
	2 Dicennu: Faciti pinitenza: giacchì s'avvicina lu regnu di li celi.
	3 Chistu è chiddu, chi fu annunziatu da Isaia profeta dicennu: Una vuci grida ntra lu disertu: Preparati la via di lu Signuri: nchianati li soi camini.
	4 Giuvanni poi aveva una vesti di pilu di gamiddu, e na cintura di peddi attornu li rini: lu so cibu poi era di griddi, e meli sarvaggiu.
	5 Allura java a ncuntrarlu Gerusalemmi, e tutta la Giudia, e tuttu lu paisi a sta banna di lu Giurdanu;
	6 Ed eranu vattiati da iddu ntra lu Giurdanu, cunfissannu li soi piccati.
	7 Vidennu intantu multi Farisei, e Sadducei, chi vinianu a lu so battisimu, cci dissi: Razza di vipari, cui vi nsignau a fuiri l' ira futura?
	8 Perciò faciti dignu fruttu di pinitenza.
	9 E nun diciti ntra vuautri: Nui semu figghi d'Abramu. Vi dicu dunca, chi Diu avi la potenza di fari risurgiri di sti petri li figghi d' Abramu.
	 	 	10 E già l'accetta è misa vicinu a la radici di l' arvulu. Perciò ogni arvulu, chi nun fa bonu fruttu, si tagghirrà, e si jittirrà ntra lu focu.
	11 Iu perciò vi battizzu ntra l'acqua in pinitenza: però cui vinirrà doppu di mia, è cchiù forti di mia, di cui nun sugnu dignu di purtari li scarpi: iddu vi battizzirrà cu lu Spiritu santu, e lu focu.
	12 Avi la pala ntra la manu: anuittirrà lu so furnu : arricugghirrà lu so furmentu ntra lu granaru; ma brucirrà la pagghia cu focu inestinguibili.
	13 Allura Gesù da Galilia jiu da Giuvanni a lu Giurdanu, pri essiri vattiatu da iddu.
	14 Giuvanni però cci lu nigava, dicennu: Iu da tia divu essiri vattiatu, e tu veni unni mia?
	15 Ma Gesù rispunnennu, cci dissi: Lassa pri ora: giacchì cunveni, chi nui adimpissimu tutta la giustizia. Allura lu lassau fari.
	16 Doppu chi fu battizzatu Gesù, subitu nisciu di l'acqua. Ed eccu chi si apreru li celi: e vitti lu Spiritu di Diu, chi calau comu na palumma, e pusau supra d' iddu.
	17 Ed eccu nà vuci di lu celu dicennu: Chistu è lu me figghiu dilettu, in cui mi sugnu cumpiaciutu.
	 	 	CAP. IV.
	 	ALLURA Gesù fu purtatu ntra lu disertu da lu
	Spiritu, pirchì fussi tentatu da lu diavulu.
	2 Ed avennu dijunatu quaranta jorna, e quaranta notti, a la fini appi fami.
	3 E accustannusi lu tentaturi cci dissi: Si sì figghiu di Diu, dici, ca sti petri divintassiru pani.
	4 Ed iddu rispunnennu dissi: È scrittu: L'omu nun campa di sulu pani, ma di ogni palora, chi veni di la vucca di Diu.
	5 Allura lu diavulu si lu purtau ntra la città santa, e lu pusau supra la cima di lu tempiu,
	6 E cci dissi: Si sì figghiu di Diu, jettati ddà jusu. Giacchì sta scrittu: Ca ti mannirrà li soi ancili, e ti pigghirrannu ntra li vrazza, acciocchì lu to pedi nun si nfruntassi cu li petri.
	7 Gesù cci dissi: È scrittu puru: Nun tentirrai lu Signuri Diu to.
	8 Doppu lu diavulu si lu purtau supra na muntagna auta assai: e cci mustrau tutti li regni di lu munnu, e la so gloria,
	9 E cci dissi: Ti darrò tutti sti cosi, si nginucchiannuti m'adurirrai.
	 	 	10 Allura Gesù cci dissi: Vattinni, Satanassu: giacchi è scrittu: Adurirrai lu Signuri Diu to, e servirrai ad iddu sulu.
	11 Allura lu diavulu lu lassau: ed eccu l'ancili vinniru, e lu servianu.
	12 Però comu ntisi Gesù, ca Giuvanni era 'n prigiuni, si nni jiu in Galilia:
	13 E lassata la città di Nazaret, jiu ad abitari in Cafarnau maritima, ntra li confini di Zabulon, e Neftalim :
	14 Acciocchì si fussi adimputu chiddu, chi fu dittu da Isaia profeta:
	15 La terra di Zabulon, e la terra di Neftalim, caminu di lu mari passatu lu Giurdanu, la Galilia di li nazioni,
	16 Populu, chi stava ntra li tenebri, vitti na luci magna: e stannu in locu di tenebri e di morti, spuntau la luci pri iddi.
	17 Dipoi Gesù cuminciau a pridicari, e a diri: Faciti pinitenza: giacchì s' avvicina lu regnu di li celi.
	18 Caminannu poi Gesù vicinu lu mari di Galilia, vitti dui frati, Simuni, chi si dici Petru, ed Andria so frati, chi jittavanu li riti ntra lu mari (pirchì eranu piscaturi),
	19 Ecci dissi: Viniti appressu di mia, e vi farrò addivintari piscaturi d' omini.
	 	 	20 Ma iddi subitu, lassati li riti, l' accumpagnaru. 21 E siquitannu a caminari, vitti dui autri frati, Japicu di Zebedeu, e Giuvanni so frati, ntra na varca cu Zebedeu so patri, chi aggiustavanu li soi riti: e li chiamau.
	22 Iddi allura subitu, lassati li riti e so patri, cci jeru d' appressu.
	23 E Gesù firriava tutta la Galilia, nsignannu ntra li soi sinagoghi, e pridicannu lu vancelu di lu regnu, e sanannu ogni malatia, ed ogni nfirmità ntra lu populu.
	24 E si spargiu la so fama in tutta la Siria, e cci purtaru tutti li malati, e tutti chiddi, chi avevanu nfirmitati e duluri, e chiddi, chi eranu spirdati, e li lunatici, e li paralitici, e li sanau:
	25 E lu seguevanu turbi di populu di la Galilia, di la Decapoli, di Gerusalemmi, di la Giudia, e di addabbanna lu Giurdanu.
	 	CAP. V.
	 	VIDENNU Gesù li turbi, acchianau supra la mun
	tagna, ed essennusi assittatu, li soi discipuli
	 	s' accustaru ad iddu,
	 	2 Ed aprennu la vucca li nsignava, dicennu :
	 	 	3 Beati li poviri di spiritu: pîrchì per iddi è lu regnu di li celi.
	4 Beati li mansueti: pirchi iddi possedirrannu la
	 	terra.
	 	5 Beati chiddi, chi chiancinu: pirchì iddi sarrannu cunsulati.
	6 Beati chiddi, chi hannu fami, e siti di giustizia: pirchì iddi sarrannu saziati.
	7 Beati li misiricurdiusi: pirchì ad iddi si usirrà mişiricordia,
	8 Beati chiddi, chi sù puri di cori: pirchì iddi vidrannu a Diu.
	9 Beati li pacifici: pirchì iddi sarrannu chiamati figghi di Diu.
	10 Beati chiddi, chi patinu pri la giustizia: pirchì d' iddi è lu regnu di li celi.
	11 Sarriti beati, quannu vi mmalidirrannu, e vi persequitirrannu, e dirrannu cu minzogna ogni mali contra vuautri, pri causa mia:
	12 Rallegrativi, e giubilati, giacchì granni è lu vostru premiu in celu: accussì puru foru persequitati li profeti prima di vui.
	13 Vui siti lu sali di la terra. Giacchì si lu sali perdi la so forza, cu chi si putrà iddu risalari? Allura
	 	 	nun varrà cchiù nenti, forchì pri jittarisi, ed essiri calpistatu di l'omini.
	14 Vui siti la luci di lu munnu. Nun si pò ammucciari na città, ch'è supra un munti.
	15 Nè s' adduma la lucerna, e si metti sutta lu munneddu, ma supra lu cannileri, pri fari lustru a chiddi, chi sunnu ntra la casa.
	16 Accussì risblennissi la vostra luci avanti a l'omini: acciocchì vidissiru li vostri operi boni, e glorificassiru lu vostru Patri, chi è ntra li celi.
	17 Nun criditi, ca sugnu vinutu pri sciogghiri la liggi, o li profeti: nun sugnu vinutu pri sciogghiri, ma pri adimpiri.
	18 In virità vi dicu; fintantu chì passa lu celu e la terra, nè un jota, nè un puntu di la liggi sarà mutatu, finchì ogni cosa nun sia fatta.
	19 Cui dunca rumpirrà unu di sti cumannamenti minimi, ed accussi nsignirrà l'omini, sarrà chiamatu minimu ntra lu regnu di li celi: ma cui li mittirrà 'n pratica e li nsignirrà, sarrà chiamatu granni ntra lu regnu di li celi.
	20 Perciò dicu a vui, ca si la vostra giustizia nun è cchiù granni di chidda di li Scribi e di li Farisei, nun intrirriti ntra lu regnu di li celi.
	 	 	21 Aviti ntisu chiddu, chi fu dittu a l'antichi: Nun ammazzari: e cui ammazzirrà, sarrà reu in giudiziu,
	22 Iu però vi dicu: ca cui si adirirrà cu lu frati so, sarrà reu in giudiziu. Ma cui dirrà, raca, a lu so frati: sarrà reu in cunciliu. Cui però dicissi, pazzu: sarrà reu di lu focu di l' infernu.
	23 Si però offerisci lu to presenti a l' otaru, e ddà t'arrigordi, ca lu to frati avi qualchi cosa contra di tia:
	24 Lassa ddà la to offerta avanti l' otaru, e vatti prima a ricunciliari cu to frati: e poi veni ed offri lu to presenti.
	25 Mettiti d'accordu prestu cu lu to avversariu, mentri camini cu iddu: acciocchì pri casu nun ti purtassi l'avversariu avanti lu judici, e lu judici nun ti cunsignassi a lu ministru: e fussi misu in carzari.
	26 In virità ti dicu, ca tu nun niscirrai di ddà, finchì nun avrai pagatu l' ultimu granu.
	27 Aviti ntisu, ca fu dittu a l'antichi: Nun cummettirrai adulteriu.
	28 Iu però vi dicu: ca cui vidi na fimmina cu disideriu di possedirla, già ha cummissu adulteriu cu idda ntra lu so cori.
	29 Ca si lu to occhiu drittu ti scannalia, scippatillu, e jettalu luntanu di tia: pirchì ti cunveni megghiu, chi
	 	 	unu di li toi membri pirissi, chi tuttu lu to corpu sia jettatu ntra l'infernu.
	30 E si la to manu dritta ti scannalia, tagghiatilla, e jettala luntanu di tia: pirchì ti cunveni megghiu, ca unu di li toi membri pirissi, chi tuttu lu to corpu fussi jettatu ntra l' infernu.
	31 È statu dittu puru, chi qualunqui cacciassi la so mogghi, cci duvissi dari lu libellu di lu ripudiu.
	32 Iu però vi dicu: Chi qualunqui avrà cacciatu la so mogghi, eccettu pri causa di fornicazioni, la fa divintari adultera: e cui si marita la donna abbannunata, cummetti adulteriu.
	33 Aviti ntisu puru, ca fu dittu a l'antichi: Nun spirgiurirrai: anzi manteni a lu Signuri li juramenti toi. 34 Ma iu vi dicu, nun jurari affattu, nè pri lu celu, ca è lu tronu di Diu:
	35 Nè pri la terra, pirchì è lu scabbellu di li soi pedi: nè pri Gerusalemmi, pirchì è la città di lu gran re:
	36 Nè jurirrai pri la to testa, pirchì nun poi fari un capiddu nè biancu, nè niuru.
	37 Ma sia lu vostru parrari, sì, sì: no, no: giacchi cchiù di chistu è malu.
	38 Aviti ntisu, ca è statu dittu: Occhiu pri occhiu, denti pri denti.
	 	 	39 Iu però vi dicu, nun resistiti, a lu mali: ma si qualcunu ti percoti ntra la mascidda dritta, projicci l'autra.
	40 Ed a chiddu, chi voli cuntrastari cu tia in giudiziu, e chi voli livariti la vesti, lassacci puru lu mantellu. 41 E si qualcunu ti stanchirrà pri milli passi, va cu iddu pri dui mila.
	42 A cui ti dumanna, dacci: e cui voli in prestitu, nun cci nigari.
	43. Aviti ntisu, ca fu dittu: Ama lu prossimu to, ed odia lu to nnimicu.
	44 Iu però vi dicu: Amati li vostri nnimici, fati beni a chiddi, chi v' hannu odiatu: e pregati pri chiddi, chi v' hannu persequitatu, e calunniatu:
	45 Acciocchi siati li figghi di vostru Patri, ca è in celu: chi fa nesciri lu so suli supra li boni e li mali: e fa chioviri supra li giusti e l'ingiusti.
	46 Giacchi si amati chiddi, chi vi amanu, chi meritu nni avriti? nun fannu ancu accussì li pubblicani?
	47 E si salutirriti sulamenti li vostri frati, chi farriti di particulari? ancu li gentili nun fannu lu stissu?
	48 Siati addunca vui perfetti, siccomu lu Patri vostru celesti è perfettu.
	 	 	 	CAP. VI.
	 	NUARDATIVI di fari la vostra giustizia in presenza
	 	G
	 	di l'omini, pri essiri da iddi taliati: vasinnò nun n' avirriti premiu pressu vostru Patri, ca è ntra li celi. 2 Quannu dunca fai la limosina, nun sunari la trumma. avanti a tia, comu l' ippocriti ntra li sinagoghi, e ntra li strati, acciocchì fussiru glorificati da l'omini: in virità vi dicu, chisti hannu già ricivutu lu so premiu.
	3 Quannu tu fai la limosina, chi la tua manu manca nun sapissi zoccu fa la to manu dritta:
	4 Acciocchi la tua limosina sia ammucciuni, e lu to Patri, chi vidi in segretu, ti lu ricompensirrà.
	5 E quannu prigati, nun farriti comu l'ippocriti, chi cci piaci di prigari stannu ntra li sinagoghi e ntra li cantuneri di li chiazzi, acciocchi fussiru visti di l'omini: in virità vi dicu, chisti hannu ricivutu lu so premiu.
	6 Tu però, quannu fai orazioni, trasi ntra la to cammara, e chiusa la porta, prega a to Patri ammucciuni: e to Patri, ca vidi in segretu, ti lu ricompensirrà.
	7 Quannu poi prigati, nun faciti tanti chiacchiari, comu li pagani. Pirchì cridinu d'essiri esauditi pri li troppu palori.
	 	 	8 Perciò nun v'assimigghiati ad iddi. Giacchì vostru Patri sa chiddu, chi aviti di bisognu, prima ca cci lu dimannassivu.
	9 Accussì dunca vui prighirriti: Patri nostru, chi stai in celu: sia santificatu lu to nomu.
	10 Vegna a nui lu to regnu. Sia fatta la to volontà, comu 'n celu, accussì 'n terra.
	11 Danni oggi lu nostru pani quotidianu.
	12 E rimetti a nui li nostri debiti, comu nui li rimettemu a li nostri debituri.
	13 E nun nni fari cadiri in tentazioni. Ma liberanni d'ogni mali. Accussì sia.
	14 Giacchì si pirdunirriti a l'omini li soi piccati: lu vostru Patri celesti pirdunirrà anchi a vui li vostri delitti.
	15 Si però nun pirdunirriti a l'omini: mancu vostru Patri pirdunirrà a vui li vostri piccati.
	16 Quannu poi dijunati, nun vi faciti malinconici, cumu l'ippocriti. Giacchi iddi si straformanu la facci, pri fari a vidiri a l'omini, ca dijunanu. Vi dicu in virità, ca chisti hannu ricivutu lu so premiu.
	17 Tu però, quannu dijuni, untati la testa, e lavati la facci,
	18 Acciocchi tu nun lu facissi vidiri a l' omini, ca fai
	 	 	lu dijunu, ma a to Patri, chi è nascostu: e to Patri, chi è nascostu, ti darrà lu to premiu.
	19 Nun accumulati tesori in terra: unni la ruggini, e la camula guastanu: ed unni li latri scavanu, ed arrobbanu.
	20 Accumulativi però tesori ntra lu celu: unni nè la ruggini, nè la camula guastanu, ed unni li latri nè scavanu, nè arrobbanu.
	21 Pirchì unni è lu to tesoru, ddà puru è lu to cori. 22 Lu to occhiu è la lucerna di lu to corpu. Si lu
	to occhiu è puru: tuttu lu to corpu sarrà lucenti.
	 	23 Si però lu to occhiu sarrà tintu: tuttu lu to corpu sarrà tenebrusu. Si dunca la luci, ca è in tia, è tenebri: quantu sarannu li tenebri stissi?
	24 Nuddu pò serviri a dui patruni: pirchì o odiirrà l'unu, ed amirrà l'autru: ovveru sarrà affezionatu a l' unu, e disprizzirrà l'autru. Nun putiti serviri a Diu, e a li ricchizzi.
	25 Perciò vi dicu, nun vi curati troppu di zoccu manciati pri la vostra vita, nè di comu cuprirriti lu vostru corpu. Nun è la vita cchiù di lu cibu, e lu corpu cchiù di lu vistimentu?
	26 Guardati l'oceddi di lu celu, li quali nun seminanu, nè metinu, nè arricogghinu ntra lu granaru: e
	 	 	lu vostru Patri celesti li nutrisci. Nun siti vuautri assai
	 	cchiù d' iddi ?
	 	27 Cu' è di vuautri, chi pinsa, ca pò agghiunciri a la so statura un cubitu?
	28 E pirchi vi dati premura di li vistimenti? Guardati li gigghi di lu campu comu criscinu: nun travagghianu, nè filanu.
	29 Perciò vi dicu, ca mancu Salamuni in tuttu lu so splenduri è vistutu comu unu d' iddi.
	30 Si però lu fenu di lu campu, ca oggi è mpedi, e dumani si metti ntra lu furnu, Iddiu lu vesti accussì: quantu cchiù a vuautri genti di poca fidi?
	31 Perciò nun vi dati tantu pinseri, dicennu: Zoccu mancirremu, o zoccu vivirremu, o di chi nni vistirremu?
	32 Tutti sti cosi dumannanu li gentili. Però lu vostru Patri lu sapi, ca vuautri aviti bisognu di tutti sti cosi.
	33 Perciò dumannati prima lu regnu di Diu e la so giustizia: e tutti chisti cosi vi sarrannu supragghiunti.
	34 Nun vi pigghiati addunca pinseri di lu ndumani. Pirchì lu ndumani pigghirrà cura di se stissu. Basta ad ogni jornu lu so mali.
	 	 	 	CAP. VII.
	 	NUN judicati, pri nun essiri judicati.
	2 Giacchi di lu stessu modu, comu judichirriti, sarriti judicati: e cu la stissa misura, cu la quali avirriti misuratu, sarriti misurati vuautri stissi.
	3 E pirchì vidi lu sgroppu ntra l'occhiu di lu frati to e nun vidi lu travu ntra lu to occhiu?
	4 O cu quali ragiuni dici a to frati: Lassami livari lu sgroppu di lu to occhiu: ed intantu lu travu è ntra lu to occhiu?
	5 Ippocrita, levati prima lu travu di lu to occhiu, ed allura vidrai di livari lu sgroppu di l'occhiu di lu frati to.
	6 Nun dati li cosi santi a li cani: nè jittati li vostri perni a li porci, acciocchì nun li pistassiru cu li soi pedi, e vutannusi contra vi strazzassiru.
	7 Dumannati, e vi sarrà datu: circati, e truvirriti : battiti, e vi sarrà apertu.
	8 Giacchi qualunqui dumanna, ricivi: cu' cerca, trova: e sarrà apertu a cui tuppulia.
	9 O cu'è l'omu di vuautri, a cui si lu so figghiu cci dumannassi pani, cci darria na petra?
	 	 	10 O si cci avissi dumannatu un pisci, forsi cci presentirria un sirpenti?
	11 Si dunca vuautri, ca siti mali, sapiti dari li cosi boni, chi vi sù stati dati, a li vostri figghi: quantu cchiù vostru Patri, chi è ntra li celi, darrà li beni a chiddi, chi li dumannanu?
	12 Tuttu ciò adunca, chi vuliti, chi l'omini vi facissiru, faciticci anchi vuautri ad iddi. Giacchì chista è la liggi, e li profeti.
	13 Trasiti pri la porta stritta: giacchì larga è la porta e spaziusa è la via, chi cunnuci a la perdizioni, e assai sù chiddi, chi trasinu pri la stissa.
	14 Quantu è stritta la porta, e angustiata è la via, chi cunnuci a la vita e quantu sù pochi chiddi, chi la trovanu !
	*15 Guardativi da li fausi profeti, chi vennu a vui sutta peddi d' agneddu; ma dintra sù lupi rapaci.
	16 Da li soi frutti li canuscirriti. Forsi si cogghi la racina da li ruvetti, o li ficu da li spini?
	17 Accussi ogni arvulu bonu fa boni frutti: l'arvulu tintu però fa frutti tinti.
	18 Nun pò l'arvulu bonu fari frutti mali: nè l' arvulu malu fari frutti boni.
	 	 	19 Ogni arvulu, chi nun fa bon fruttu, sarrà tagghiatu, e jittatu ntra lu focu.
	 	20 Perciò da li soi frutti li canuscirriti.
	21 Non qualunqui, chi mi dici, Signuri, Signuri, trasirrà ntra lu regnu di li celi: ma cui fa la volontà di me Patri, chi è ntra li celi, trasirrà ntra lu regnu di li celi.
	22 Multi mi dirrannu ntra ddu jornu: Signuri, Signuri, nun avemu nui profetizzatu in to nomu, ed in to nomu avemu scacciatu li dimonj, ed in nomu to ficimu multi purtenti?
	23 Ed allura cci dichiarirrò: Ca nun v'aju canusciutu mai: alluntanativi da mia, vui tutti operaturi d' iniquità.
	24 Ognunu addunca, chi senti chisti palori mei, e li metti in prattica, si assimigghirrà a l'omu saviu, chi fabbricau la so casa supra petra,
	25 E vinni la pioggia, e calaru li ciumi, e ciusciaru li venti, e si scarricaru supra dda casa, e nun cadiu: giacchi avia li funnamenti supra petra.
	26 E ognunu, chi senti sti mei palori, e nun li metti in prattica, si assimigghirrà a l' omu stultu, chi fabbricau la so casa supra rina :
	27 E vinni la pioggia, e calaru li ciumi, e ciusciaru
	 	 	li venti, e si scarricaru supra dda casa, e cadiu, e fu la sua ruina granni.
	28 E successi, ca avennu terminatu Gesù sti palori, li turbi si maravigghiavanu di la so duttrina.
	29 Giacchi iddu li nsignava, comu unu, chi avia putiri, e non comu li soi Scribi, e li Farisei.
	 	CAP. VIII.
	 	ESSENNU poi scisu di lu munti, lu seguianu multi
	 	turbi:
	 	2 Ed eccu chi vinni un libbrusu, e l'adorau, dicennu: Signuri, si voi, mi poi sanari.
	3 E stinnennu Gesù la manu, lu tuccau, dicennucci: Ti vogghiu munnari. E subitu fu munnata la so lebbra.
	4 E Gesù cci dissi: Guarda, nun lu dirrai a nuddu: ma va, mustrati a lu sacerdoti, ed offricci l'offerta, chi ordinau Mosè, in ricanuscenza ad iddi.
	5 Ora comu trasiu a Cafarnau, cci ncugnau un Centuriuni, prigannulu,
	6 E dicennu: Signuri, lu me garzuni è curcatu in casa paraliticu, ed è turmintatu da li duluri.
	 	 	7 E Gesù cci dissi: Iu vinirrò, e lu curirrò.
	 	8 E lu Centuriuni rispunnennu, cci dissi: Signuri, nun sugnu dignu, chi trasissi ntra lu me tettu: ma sulamenti dici una palora, e lu me garzuni sarrà sanatu.
	9 Giacchì iu nun sugnu chi un omu suggettu, avennu sutta di mia surdati, e dicu a chistu: Va, ed iddu va: a chiddu, Veni, ed iddu veni: ed a lu me servu, Fa chistu, ed iddu lu fa.
	10 E Gesù avennulu ntisu, si maravigghiau, e dissi a chiddi, chi lu siquitavanu: Vi dicu in virità, tanta fidi nun l'aju truvatu in Isdraeli.
	11 Ora vi dicu, ca multi vinirrannu d'orienti, e d'occidenti, e s'assittirrannu cu Abramu, ed Isaccu, e Giacobbi ntra lu regnu di li celi :
	12 Eli figghi di lu regnu sarrannu discacciati ntra li tenebri di fora : ddà cci sarrà chiantu, e zurrichiu di denti. 13 E Gesù cci dissi a lu Centuriuni: Va, e comu lu cridisti, accussì sarrà fattu. E lu garzuni fu sanatu ntra chidda ura.
	14 Poi essennu trasutu Gesù ntra la casa di Petru, vitti a so soggira curcata cu la frevi:
	15 E cci tuccau la manu, e la frevi la lassau, e si livau, e li serviu.
	16 Ora doppu vespiri, cci purtaru multi, ca eranu
	 	 	spirdati: e cu la palora cacciau li spiriti: e tutti chiddi, chi eranu malati li sanau :
	17 Acciocchi s' adimpissi chiddu, chi fu dittu da lu profeta Isaia, dicennu: Iddu si pigghiau li nostri nfirmitati e si misi ncoddu li nostri malatii.
	18 Ora Gesù vidennusi intornu multi turbi, cumannau, chi si passassi a l'autra ripa.
	19 Ed avvicinannusi un scriba, cci dissi: Maistru, ti seguirrò, in qualunqui locu irrai.
	20 E Gesù cci dissi: Li vulpi hannu li tani, l'oceddi di lu celu hannu li nidi: ma lu Figghiu di l'omu nun avi, unni pusari la so testa.
	21 Poi un autru di li soi discipuli cci dissi: Signuri, permettimi prima di iri a sepelliri a me patri.
	22 Gesu però cci dissi : Veni appressu a mia, e lassa, chi li morti sepellissiru li soi morti.
	23 Ed essennu acchianatu ntra la varca, li soi discipuli lu siquitaru :
	24 Ed eccu un gran muvimentu, chi si fici ntra lu mari, in modu chi la varca era cummigghiata da l'unni: iddu però durmia.
	25 E li soi discipuli si cci accustaru, e l'arrispigghiaru, dicennucci: Signuri, salvanni, ca nn' annigamu.
	26 E Gesù cci dissi: Pirchì vi scantati, genti di poca
	 	 	fidi? Allura susennusi, cumannau a li venti ed a lu mari, e si fici gran bunazza.
	27 Perciò la genti si maravigghiau, dicennu: Cu' è chistu, ca lu mari e li venti l' obbediscinu?
	28 E comu arrivau a l'autra ripa ntra lu paisi di li Geraseni, cci vinniru ncontru dui spirdati, chi niscianu di li monumenti, feroci assai, di modu ca nuddu puteva passari pri dda via.
	29 Ed eccu ca gridaru, dicennu: Chi cc'è ntra nui, e tia, Gesù figghiu di Diu? Vinisti ccà' pri turmintarinni avanti lu tempu?
	30 Ora cc'era nun luntanu da iddi una mandra di tanti porci, chi pascevanu.
	31 Eli dimonj lu prigavanu, dicennucci: Si nni cacci di ccà, mannanni ntra dda mandra di porci.
	32 E cci dissi: Vaiti. Ed iddi niscennu traseru ntra li porci, ed eccu ca tutta dda mandra di porci cu impetu si pricipitau ntra lu mari: e mureru ntra l'acqui.
	33 E li mandrari fujeru: e jennu a la citati, raccuntaru tutti sti cosi, e di chiddi chi, avevanu li dimonj.
	34 Ed eccu ca tutta la citati nisciu a ncuntrari a Gesù: ed avennulu vistu lu prigaru di irisinni da li soi confini.
	 	 	E
	 	 	 	CAP. IX.
	 	ACCHIANANNU ntra la varca, passau a l'autra ripa, ed arrivau ntra la so citati.
	2 Ed eccu ca cci presentaru un paraliticu curcatu ntra lu lettu. E vidennu Gesù la fidi d'iddi, dissi a lu paraliticu: Figghiu, abbi fidi, li toi piccati ti sunnu pirdunati.
	3 Ed eccu alcuni di li Scribi dissiru ntra d'iddi: Chistu bestemia.
	4 Ma Gesù avennu vistu li soi pinseri, dissi: Ora pirchì pinsati a lu mali ntra li vostri cori?
	5 Chi è cchiù facili di diri: Li toi piccati ti sunnu pirdunati: o puru: Susiti, e camina?
	6 Ora acciocchi sapissivu, ca lu Figghiu di l'omu avi 'n terra la potestà di pirdunari li piccati, dissi a lu paraliticu: Susiti, pigghiati lu to lettu, e vattinni a la to
	 	casa.
	 	7 E si susiu, e si nni jiu a la so casa.
	8 Li turbi poi vidennu chistu appiru timuri, e glorificaru a Diu, ca avia datu sta potestà a l'omini.
	9 E comu passau cchiù ddà Gesù, vitti un omu assittatu ntra un vancu, chiamatu Matteu. E cci dissi : Seguimi. E chiddu susennusi lu seguiu.
	 	 	10 E successi, ca essennu iddu assittatu a tavula ntra la casa, eccu ca multi pubblicani e piccaturi vinniru, e s'assittaru a tavula cu Gesù, e cu li soi discipuli.
	11 E vidennu chistu li Farisei, dicevanu a li soi discipuli: Pirchì lu vostru Maistru mancia cu li pubblicani e cu li piccaturi?
	12 E Gesù sintennulu, dissi: Lu medicu nun servi pri chiddi, chi sù boni, ma pri chiddi, chi sù malati.
	13 Jennuvinni perciò sappiati chiddu chi è: Vogghiu misiricordia, e no sagrifiziu. Pirchi nun sugnu vinutu pri chiamari li giusti, ma li piccaturi.
	14 Allura si cci accustaru li discipuli di Giuvanni, dicennu: Pirchì nui, e li Farisei, dijunamu spissu: e li toi discipuli nun dijunanu?
	15 E Gesù cci dissi: Ponnu forsi chiddi di lu zitaggiu chianciri, quannu lu spusu è cu iddi? Veni poi lu jornu, ca lu spusu cci sarrà livatu: ed allura dijunir
	 	rannu.
	 	16 Ora nuddu arripezza un vistitu usatu cu pannu novu: giacchi cci leva la so forza, e lu sfarduni si fa cchiù granni.
	17 Nè si metti lu vinu novu ntra l'utri vecchi: vasinnò si rumpinu l'utri, e lu vinu si jetta, e l'utri si per
	 	 	dinu. Ma lu vinu novu si metti ntra l'utri novi, e tutti dui si cunservanu.
	18 E mentri cci diceva sti cosi, eccu unu di li capi s'avvicinau, e l'adorau, dicennu: Signuri, me figghia muriu ora ora: ma veni, metti la to manu supra d'idda, e campirrà.
	19 E Gesù susennusi, lu siquitau cu li soi discipuli.
	20 Ed eccu na fimmina, chi patia di flussu di sangu da dudici anni, si cci avvicinau di darreri, e cci tuccau la fauda di la vesta.
	21 Giacchi dicia ntra se stissa: Si cci arrivu a tuccari sulamenti la vesti, sarrò sanata.
	22 E Gesù vutannusi, e vidennula, dissi: Abbi fidi, o figghia, la to fidi ti salvau. E da ddu momentu la fimmina fu liberata.
	23 E quannu Gesù arrivau ntra la casa di lu capu, e vitti li sunaturi di flautu, e la turba, chi faceva baraunna, diceva.
	24 Ritirativi: giacchì la picciotta nun è morta, ma dormi. E chiddi lu trizziavanu.
	25 E comu la turba fu cacciata, trasiu, la pigghiau pri la manu; e la picciotta si susiu.
	26 E la fama di chistu si spargiu pri tuttu ddu paisi.
	 	 	27 E di poi passannu Gesù, lu siquitaru dui orvi, gridannu, e dicennu: Abbi pietà di nui, o figghiu di Davidi.
	28 Essennu arrivatu a la casa, l' orvi s'avvicinaru ad iddu. E Gesù cci dissi: Criditi, ca chistu vilu pozzu fari? E cci rispusiru: Certu, Signuri.
	29 Allura cci tuccau l'occhi, dicennu: Sia fattu a vuautri secunnu la vostra fidi.
	30 E l'occhi di chiddi si graperu: e Gesù l'amminazzau, dicennu: Nun fazza, ca alcunu lu sapissi.
	31 Iddi però niscennu, nni spargeru la fama pri tuttu ddu paisi.
	32 E comu chisti nisceru, eccu cci fu presentatu un mutu, ca era spirdatu.
	33 E scacciatu lu diavulu, lu mutu parrau, e li turbi si maravigghiaru, dicennu: Mai si vitti na cosa simili in Isdraeli.
	34 Però li Farisei dicevanu: Caccia li diavuli pri mezzu di lu principi di li dimonj.
	35 E firriava Gesù tutti li citati, e li casteddi, nsignannu ntra li soi sinagoghi, e pridicannu lu vancelu di lu regnu, e curannu ogni infirmità, ed ogni malatia.
	36 Vidennu però li turbi, appi pietati d'iddi: giacchì
	 	 	eranu stanchi, e jettati comu li pecuri, chi nun hannu pasturi.
	37 Allura dissi a li soi discipuli: La messi è granni, l'operarj però sunnu picca.
	38 Prigati perciò a lu patruni di la raccolta, acciocchi mannassi l'operarj pri la so messi.
	 	CAP. X.
	 	CUNVUCATI li dudici discipuli soi, cci detti la potestà di scacciari li spiriti immundi, e di curari ogni malatia, ed ogni infirmità.
	2 Ora li nomi di li dudici Apostuli sù chisti. Lu primu, Simuni, dittu Petru, ed Andria so frati,
	3 Japicu di Zebedeu, e Giuvanni so frati, Filippu, e Bartolomeu, Tumasi, e Matteu pubblicanu, Japicu d'Alfeu, e Taddeu,
	4 Simuni Cananeu, e Giuda Iscarioti, chi lu tradiu.
	5 Chisti dudici li mannau Gesù; e cumannannuli, cci dissi: Nun jirriti unni li gentili, nè trasirriti ntra li cità di li Samaritani:
	6 Ma cchiuttostu iti unni li pecuri pirduti di la casa d' Isdraeli.
	 	 	7 E jennu pridicannu, diciti: Ca s'avvicina lu regnu di li celi.
	8 Curati l'infirmi, risuscitati li morti, munnati li libbrusi, cacciati li dimonj: comu aviti ricivutu gratis, dati gratis.
	9 Nun vugghiati possediri nè oru, nè argentu, nè dinaru ntra li vostri cinturi:
	10 Nun abbiati vertula pri lu viaggiu, nè dui vesti, nè dui para di scarpi, nè vastuni: giacchì l'operariu è dignu di lu so nutrimentu.
	11 Ed in qualunqui cità, o casteddu trasirriti, dumannati, cui è omu dignu: e stativi ddà, finchì vi nni iti. 12 E trasennu ntra la casa, salutati, dicennu: Paci ntra sta casa.
	13 E si dda casa sarrà digna, la vostra paci vinirrà supra d'idda: si però nun sarrà digna, la vostra paci riturnirrà supra di vui.
	14 E qualunqui nun vi ricivirrà, nè sintirrà li vostri palori: niscennu fora di la casa, o di la cità, scutulativi lu purvulazzu di li vostri pedi.
	15 Vi dicu in virità, ca sarrannu megghiu trattati chiddi di la terra di Sodoma, e di Gomorra lu jornu di lu giudiziu, ca chidda cità.
	16 Eccu ca iu vi mannu comu li pecuri mmenzu di
	 	D
	 	 	li lupi. Siati dunca prudenti comu li sirpenti, e simplici comu li palummi.
	17 Guardativi addunca da l'omini. Giacchi vi darrannu mmanu a li cuncilj, e vi flagellirrannu ntra li soi sinagoghi:
	 	pri
	 	18 E sarriti purtati avanti a li guvernaturi, ed a li re causa mia pri testimonianza d'iddi, e di li nazioni.
	19 Quannu però vi purtirrannu, nun aviti bisognu di pinsari comu, o zoccu dirriti: mentri sapriti ntra chidda ura, zoccu aviti a diri.
	20 Giacchì nun siti vui, ca parrati, ma lu Spiritu di vostru Patri, chi parra in vui.
	21 Ora lu frati purtirrà a so frati a la morti; lu patri a lu figghiu: e li figghi si rivutirrannu contra li soi parenti, e li purtirrannu a la morti:
	22 E sarriti odiati da tutti pri lu me nomu: cui però avrà perseveratu sinu a la fini, chistu sarrà salvu.
	23 Quannu poi sarriti persequitati ntra na cità, fuitivinni ntra nautra. Vi dicu in virità, nun avriti firriatu li citati d' Isdraeli, ca lu Figghiu di l'omu sarrà vinutu. 24 Nun cc'è discipulu cchiù di lu mastru, nè servu cchiù di lu so patruni.
	25 Cci basta a lu discipulu d'essiri comu lu so mastru: e a lu servu comu lu so patruni. Si avrannu chiamatu
	 	 	lu patruni di la casa Belzebù: quantu cchiù li soi domestici ?
	26 Perciò nun li timiti. Giacchì nudda cosa è cummigghiata, chi nun sarrà rivelata: o occulta, chi nun si vinirrà a sapiri.
	27 Chiddu, chi vi dicu ntra li tenebri, dicitilu a la luci: e chiddu, chi sintiti a l'oricchiu, pridicatilu supra li tetti.
	28 E nun abbiati paura di chiddi, chi ammazzanu lu corpu, giacchì l'anima nun la ponnu ammazzari: ma cchiuttostu scantativi di chiddu, chi pò fari perdiri l'anima, e lu corpu ntra l' infernu.
	29. Dui passari nun si vinninu pri un dinaru: ed unu d'iddi nun cadi supra la terra senza la volontà di vostru Patri?
	30 Ancu li capiddi di la vostra testa sù tutti cuntati. 31 Nun aviti perciò paura: vuautri siti megghiu di tanti passari.
	32 Addunca cui m'avrà ricanusciutu avanti a l'omini, anch' iu lu ricanuscirrò avanti a me Patri, ca è ntra li celi :
	33 Accussi cui mi avrà rinigatu avanti a l'omini, iu anchi lu rinighirrò avanti a me Patri, ca è ntra li celi. 34 Nun vugghiati cridiri, ca iu fussi vinutu a mettiri
	 	 	la paci 'n terra: nun sugnu vinutu a mettiri la paci, ma la spata.
	35 Giacchi sugnu vinutu pri separari lu patri di lu figghiu, la figghia di la matri, e la nora di la soggira:
	36 E li nnimici di l'omu, li soi stissi familiari.
	37 Cui ama lu patri o la matri cchiù di mia, nun è dignu di mia e cui ama lu figghiu o la figghia cchiù di mia, nun è dignu di mia.
	 	38 E cui nun pigghia la so cruci e mi sequita, nun è dignu di mia
	39 Cu' cerca di sarvari la so vita, la pirdirrà: e cui pirdirrà la so vita pri causa mia, la truvirrà.
	40 Cui ricivi a vui, ricivi a mia: e cui ricivi a mia, ricivi a chiddu, chi m'ha mannatu.
	41 Cui ricivi un profeta comu profeta, ricivirrà lu premiu di profeta: e cui ricivi un giustu comu giustu, ricivirrà lu premiu di giustu.
	42 E cui avrà datu sulamenti a biviri ad unu di chisti minimi un biccheri d' acqua frisca comu a discipulu: in virità vi dicu, nun pirdirrà lu so premiu.
	 	 	E
	 	 	 	CAP. XI.
	 	DOPPU di ciò, avennu Gesù finutu di ammuniri a li soi dudici discipuli, partiu di ddà pri nsignari, e pridicari ntra li cità d'iddi.
	2 Ma Giuvanni avennu ntisu di li carzari l'operi di Cristu, mannannu dui di li soi discipuli,
	3 Cci dissi: Si tu chiddu, chi avi a veniri, o nn' aspittamu nautru ?
	4 E Gesù rispunnennu cci dissi: Jitivinni, ed annunziati a Giuvanni zoccu aviti ntisu, ed aviti vistu.
	5 L'orvi vidinu, li ciunchi caminanu, li libbrusi sunnu munnati, li surdi sentinu, li morti risurginu, li poviri sunnu evancelizzati :
	6 E beatu è chiddu, chi nun sarrà scannaliatu di mia. 7 E chiddi jennusinni, Gesù accuminzau a parrari a li turbi di Giuvanni: Chi jistivu a vidiri ntra lu disertu? na canna sbattuta da lu ventu?
	8 Ma chi jistivu a vidiri? un omu vistutu sfrazzusamenti? Eccu ca chiddi, chi sù vistuti cu sfrazzu sunnu ntra li casi di li re.
	9 Ma chi jistivu a vidiri? un profeta? Sì vi dicu, e cchiù chi profeta?
	 	 	10 Giacchì chistu è chiddu, di cui è scrittu: Eccu iu mannu lu mi ancilu avanti la to facci, lu quali preparirrà la to via avanti di tia.
	11 Vi dicu in virità, fra chiddi, chi sù nati da fimmina nun accumpariu mai unu cchiù granni di Giuvanni Battista ma lu cchiù minimu ntra lu regnu di li celi, è maggiuri d' iddu.
	12 Ma da lu tempu di Giuvanni Battista sinu ad ora, lu regnu di li celi è sfurzatu, e li viulenti si lu rapi
	 	scinu.
	 	13 Giacchì tutti li profeti, e la liggi ficiru profezia sinu a Giuvanni.
	14 E si vuliti cumprenniri, iddu è Elia, chi duvia veniri.
	15 Cui avi oricchi pri sentiri, senta.
	16 A cui pozzu però assimigghiari chista generazioni? È simili a li picciriddi, chi sidennu ntra la chiazza, gridannu a li soi cumpagni
	17 Dicinu: Nui vi sunammu, e nun abballastivu: nni lamintammu, e nun chiancistivu.
	18 Giacchi vinni Giuvanni nè manciannu, nè vivennu, e dicinu: Avi lu dimoniu.
	19 Vinni lu Figghiu di l'omu manciannu, e vivennu, e dicinu: Eccu un omu manciuni, e vivituri di vinu,
	 	 	amicu di li pubblicani, e di li piccaturi. E la sapienza è stata giustificata da li soi figghi.
	20 Allura accuminzau a rimproverari li cità, unni si sunnu operati multi di li soi virtù, ca nun avianu fattu pinitenza.
	21 Guai a tia, Corozain, guai a tia, Betsaida: giacchì, si in Tiru, e Siduni fussiru stati operati li virtù, chi sunnu stati operati unni vui, da gran tempu avirrianu fattu pinitenza cu ciliziu e cu cinniri.
	22 Puru iu vi dicu, ca Tiru, e Siduni sarrannu trattati lu jornu di lu giudiziu cu cchiù misiricordia di vuautri.
	23 E tu, Cafarnau, cridi forsi, ca sarrai esaltata sinu a lu celu? scinnirrai sinu a l'infernu: giacchì, si ntra Sodoma si fussiru operati li virtù, chi sunnu stati operati unni tia, forsi chi durirrianu sinu a lu presenti jornu.
	24 Puru iu ti dicu, ca Sodoma sarrà trattata cu cchiù misiricordia lu jornu di lu giudiziu, ca tu.
	25 Ntra ddu tempu rispunnennu Gesù dissi: Sia gloria a tia Patri, Signuri di lu celu, e di la terra, ca nascunnisti sti cosi a li sapienti ed a li prudenti, e li rivelasti a li picciriddi.
	26 Accussì è, o Patri: giacchì accussì t' è piaciutu.
	 	 	27 Ogni cosa m' è stata data da mi Patri. E nuddu canusciu a lu Figghiu, se non chi lu Patri: nè nuddu canusciu lu Patri, se non chi lu Figghiu, e chiddu, a cuʼ lu Figghiu lu vosi rivelari.
	28 Viniti unni mia, o vui tutti, chi siti travagghiati, ed aggravati, ed iu vi sullivirrò.
	29 Pigghiativi supra li spaddi lu me jugu, e mparati di mia, ca sugnu mansuetu ed umili di cori: e truvirriti la paci ntra l' animi vostri.
	30 Giacchì lu me jugu è suavi, e lu me pisu è leggiu.
	 	CAP. XII.
	 	NTRA
	 	[TRA ddu tempu caminava Gesù di sabatu ntra li siminati: li discipuli soi però avennu fami cuminciaru a scippari spichi, ed a manciari.
	2 Li Farisei vidennuli, cci dissiru: Eccu ca li toi discipuli fannu zoccu nun è licitu di fari lu sabatu.
	3 Ma iddu cei dissi: Nun liggistivu zoccu fici Davidi, quannu appi fami, e chiddi, ca eranu cu iddu :
	4 Ca trasiu ntra la casa di Diu, e si manciau li pani di l'offerta, ca nun era licitu ad iddu di manciari, nè a chiddi, ca eranu cu iddu, ma a li suli sacerdoti?
	 	 	5 E nun aviti lettu ntra la liggi, ca li sacerdoti ntra lu tempiu violanu lu sabatu, e sunnu senza piccatu?
	6 Vi dicu addunca, ca cc' è ccà unu maggiuri di lu tempiu.
	7 E si sapissivu zoccu è: Vogghiu misiricordia, e non sagrifiziu: nun avirrissivu cunnannatu mai l'innoccenti:
	8 Pirchì lu Figghiu di l' omu è patruni anchi di lu sabatu.
	9 Ed essennusinni jutu, arrivau ntra la sinagoga d' iddi.
	10 Ed eccu un omu, chi avia la manu ciunca, e l' interrogavanu, dicennu: Si fussi licitu di curari lu sabatu? acciocchì l'accusassiru.
	11 Iddu però cci dissi: Cu' è l'omu ntra vuautri, ca avennu na pecura, si chista cadissi di sabatu ntra na fossa, nun la pigghiassi, e la sullivassi?
	12 Ora quantu è cchiù megghiu l'omu di la pecura? Accussi è licitu di beneficari lu sabatu.
	13 Allura dissi a dd'omu: Stenni la to manu. E la stisi, e fu riturnata in sanità, comu l'autra.
	14 Ma li Farisei niscennu, tinianu cunsigghiu contra d' iddu, comu l' avianu a perdiri.
	 	 	15 Gesù però sapennulu, si ritirau di ddà: e multi lu siquitaru, e li guariu tutti:
	16 Eli cumannau, chi nun lu rivelassiru.
	17 Acciocchi si verificassi zoccu fu dittu da lu profeta Isaia, dicennu:
	18 Eccu lu me garzuni, ca scigghivi, lu miu dilettu, in cui l'anima mia si cumpiaciu assai. Mittirrò lu me spiritu supra d' iddu, ed annunziirrà lu giudiziu a li genti.
	19 Iddu nun questionirrà, nè gridirrà, e nuddu sintirrà la so vuci ntra li chiazzi:
	20 Nun rumpirrà la canna ciaccata, e nun astutirrà lu mecciu, chi fuma, finchì avrà fattu triunfari lu giudiziu: 21 E li genti avrannu spiranza ntra lu so nomu.
	22 Allura cci fu presentatu un spirdatu, orvu e mutu, e lu sanau di manera, ca parrava, e videva. 23 E tutti li turbi si maravigghiavanu, e dicevanu: Nun è chistu lu figghiu di Davidi?
	24 Li Farisei però sintennulu, dissiru: Chistu nun scaccia li dimonj, ca pri menzu di Belzebù lu principi di li dimonj.
	25 E Gesù canuscennu li soi pinseri, cci dissi: Ogni regnu divisu contra se stissu, è desolatu: ed ogni cità, o casa divisa contra se stissa, nun pò stari mpedi.
	 	 	26 E si satanassu scaccia a satanassu, è divisu contra se stissu: comu dunca pò durari lu so regnu? 27 E si iu cacciu li dimonj pri vostri figghi, cu chi lu caccianu? vostri judici.
	 	opera di Belzebù, li Perciò iddi sarannu li
	 	28 Ma si però iu cacciu li dimonj pri lu spiritu di Diu, puru arriva a vui lu regnu di Diu.
	29 O comu pò qualcunu trasiri ntra la casa d'un omu forti, e pigghiaricci li soi mobili, si prima nun attacca l'omu forti? Allura pò spugghiaricci la casa.
	30 Cui nun è cu mia, è contra di mia : e cui nun raccogghi cu mia, jetta.
	31 Perciò vi dicu: Ogni piccatu, e bestemia sarrà pirdunata a l'omini, ma la bestemia contra lu Spiritu nun sarrà pirdunata.
	32 E a cui parrirrà contra lu Figghiu di l'omu, sarrà pirdunatu: cui però parrirrà contra lu Spiritu santu, nun sarrà pirdunatu nè ntra stu seculu, nè ntra lu futuru.
	33 O faciti l'arvulu bonu, e lu so fruttu è bonu: o faciti l'arvulu malu, e lu so fruttu è malu: giacchì da lu fruttu si canusci l' arvulu.
	34 Razza di vipari, comu putiti parrari beni, mentri
	 	 	siti mali? giacchì pri l'abbunnanza di lu cori parra la
	 	vucca.
	 	35 L'omu bonu da un tesoru bonu pigghia lu bonu: e l'omu malu da un tesoru malu pigghia lu malu.
	36 E perciò vi dicu, ca d'ogni palora mmatula, ca avrannu dittu l'omini, nni darrannu cuntu lu jornu di lu giudiziu.
	37 Giacchi secunnu li toi palori sarrai giustificatu, e secunnu li toi palori sarrai cunnannatu.
	38 Allura cci rispusiru alcuni di li Scribi e di li Farisei, dicennu: Maistru, vulemu vidiri da tia qualchi miraculu.
	39 Lu quali rispunnennu cci dissi: La generazioni mala, ed adultera cerca un prodigiu: e nun cci sarrà datu autru signu, ca chiddu di Giona profeta.
	40 Giacchi comu Giona stetti ntra la ventri di la balena pri tri jorna, e tri notti, accussì lu Figghiu di l'omu starrà ntra li visciri di la terra pri tri jorna, e pri tri notti.
	41 L'omini di Ninivi surgirrannu lu jornu di lu giudiziu contra di chista generazioni, e la cunnannirrannu : pirchì iddi ficiru pinitenza a li predichi di Giona. Ed eccu ccà cui è cchiù di Giona.
	42 La riggina di lu menzu jornu surgirrà lu jornu di
	 	 	lu giudiziu contra sta generazioni, e la cunnannirrà: pirchì vinni da li confini di la terra pri sentiri la sapienza di Salamuni, ed eccu ccà cui è cchiù di Salamuni.
	43 Ora quannu lu spiritu immundu è nisciutu di l'omu, curri pri li lochi aridi, circannu riposu, e nun lu
	 	trova.
	 	44 Allura dici: Riturnirrò ntra la me casa, d' unni niscivi. E arrivatu la trova vacanti, scupata, e parata.
	45 Allura va, e si pigghia setti autri spiriti peju d' iddu, e trasennu abitanu ddà: e l' ultimu statu di st' omu diventa peju di lu primu. Accussì succidirrà puru a chista generazioni pessima.
	46 Mentri stava parrannu a li turbi, eccu so matri, e li soi frati, chi stavanu fora, circannu di parraricci.
	47 Ed unu cci dissi: Eccu to matri, e li toi frati, chi stannu fora, e ti cercanu.
	48 Ma iddu rispunnennu a cui cci parrava, dissi: Cu' è me matri, e cu' sunnu li mei frati?
	49 E stennennu la manu versu li soi discipuli, dissi : Eccu me matri, e li mei frati.
	50 Giacchi cui farrà la volontà di me Patri, ca è ntra li celi: chistu è me frati, me soru, e me matri.
	 	 	 	CAP. XIII.
	 	NTRA
	 	TTRA ddu jornu niscennu Gesù di la casa, era assittatu a ripa di mari.
	2 E s' affuddau attornu ad iddu multi turbi, di manerachì acchianatu ntra na varca s' assittau, e tutta la turba stava ntra la spiaggia.
	3 E cci parrau di tanti cosi in parabula, dicennu: Eccu ca un siminaturi nisciu pri siminari.
	4 E siminannu, parti di la simenza cadiu ntra la strata, e vinniru l'oceddi di l'aria, e si la manciaru.
	5 Parti poi cadiu mmenzu li petri, unni nun cc' era multa terra; e subitu spuntau, pirchì nun era 'n funnu di lu tirrenu.
	6 Ma comu spuntau lu suli la quadiau: e siccomu nun aveva radica, siccau.
	7 Parti poi cadiu ntra li spini: e crisceru li spini, e la suffucaru.
	8 E parti cadiu ntra la terra bona: e detti fruttu, unni centu pri unu, unni sissanta, ed unni trenta pri unu. 9 Cu' avi oricchi pri sentiri, senta.
	10 E ncugnati li soi discipuli, cci dissiru: Pirchì parri ad iddi in parabuli?
	 	 	11 Lu quali rispunnennu, cci dissi: Pirchì a vuautri è cuncessu di cumprenniri li misteri di lu regnu di li celi: ad iddi però nun è permissu.
	12 Giacchì a cui avi, cci sarrà datu, ed avrà abbunnanza: ma a cui nun avi, cci sarrà livatu anchi chiddu, chi avi.
	13 Perciò cci parru in parabuli: pirchi guardannu nun vidinu, ascutannu nun sentinu, nè cumprenninu.
	14 E si verifichirrà in iddi la profezia d' Isaia, chi dici: Sintirriti cu li vostri oricchi, e nun capirriti: e guardirriti cu li vostri occhi, e nun vidirriti.
	15 Giacchì stu populu avi lu cori cupertu di grassu, ed è duru d' oricchi, ed avi l' occhi chiusi : acciocchì nun vidissi cu l'occhi, nun sintissi cu l'oricchi, nè cumprinnissi cu lu cori, e si cunvirtissi, ed iu lu sanassi.
	16 Ma beati sunnu li vostri occhi, ca vidinu, e li vostri oricchi, ca sentinu.
	17 Giacchì in virità vi dicu, ca multi profeti, e multi giusti desideraru di vidiri chiddu, chi viditi, e nun lu vittiru: e di ascutari chiddu, chi sintiti, e nun lu ntisiru.
	18 Vuautri però sintiti la parabula di lu siminaturi. 19 Qualunqui, chi senti la palora di lu regnu, e nun la ntenni, veni lu malu, e rapisci chiddu, chi era statu
	 	 	siminatu ntra lu so cori: chistu è chiddu, chi riciviu la simenza ntra la strata.
	20 Cui poi riciviu la simenza mmenzu li petri, è chiddu, chi senti la palora, e subitu la ricivi cu gaudiu:
	21 Ma comu nun avi radica, ed è di poca durata, vinennu la tribulazioni e la persecuzioni pri la palora, subitu è scannaliatu.
	22 Cui però ricivi la simenza ntra li spini, è chiddu, chi senti la palora: ma li sullicitutini di lu seculu presenti, e l'ingannu di li ricchizzi suffucanu la palora, e si renni infruttuusa.
	23 Cui però ricivi la simenza ntra la bona terra, è chiddu, chi ascuta la palora, e la cumprenni, e fa fruttu, e renni ora centu, ora sissanta, ora trenta pri unu.
	24 Nautra parabula cci proposi, dicennu: Lu regnu di li celi è simili ad un omu, chi siminau simenza bona ntra lu so campu.
	25 Ma comu s' addurmisceru l'omini, vinni lu so nnimicu, e cci siminau di supra la zizzania mmenzu di lu frumentu, e si nni jiu.
	26 Crisciutu di poi lu lavuri, e fattu lu fruttu, cumpariu puru la zizzania.
	27 E li servi di lu patri di famigghia avvicinatusi, cci
	 	 	dissiru: Signuri, nun siminasti bona simenza ntra lu to tirrenu? D' unn' è, ca cc' è la zizzania?
	28 Ed iddu cci rispusi: Qualchi omu nnimicu lu fici. Li servi però cci dissiru: Voi, ca jamu a ricogghirla?
	29 Ed iddu rispusi: No: acciocchì arricugghiennu la zizzania, nun scippassivu cu idda puru lu furmentu.
	30 Lassatili crisciri nsemmula nsinu a la messi, e ntra lu tempu di la messi cci dirrò a li mitituri: Arricugghiti primu la zizzania, ed attaccatila a mannuzzi pri abbruciarla: lu furmentu però arricugghitilu ntra lu me gra
	 	naru.
	 	31 Nautra parabula cci proposi dicennu: Lu regnu di li celi è comu un cocciu di sinapa, ca un omu pigghiau, e siminau ntra lu so tirrenu:
	32 La quali, benchì sia la cchiù nica di tutti li simenzi, criscennu però è cchiù granni di tutti li ligumi, ed addiventa un arvulu, di manerachì l'oceddi di l'aria vennu, e posanu ntra li soi rami.
	33 Nautra parabula cci dissi. Lu regnu di li celi è comu lu levitu, ca na fimmina pigghia e mmisca cu tri munneddi di farina, nsinacchì crisci tutta.
	34 Tutti sti cosi Gesù cci dissi a li turbi in parabuli:
	e nun cci parrava mai senza parabuli:
	35 Acciocchi si verificassi zoccu era dittu da lu pro
	 	E
	 	 	feta dicennu: Aprirrò la me vucca in parabuli, manifestirrò cosi occulti da la criazioni di lu munnu.
	36 Allura, licenziati li turbi, si nni jiu a la casa: e si cci accustaru li soi discipuli, dicennu: Spieganni a nui la parabula di la zizzania ntra lu tirrenu.
	37 Lu quali rispunnennu cci dissi: Cui semina là bona simenza, è lu Figghiu di l' omu.
	38 Lu tirrenu però, è lu munnu. La bona simenza, sunnu li figghi di lu regnu. La zizzania però, sunnu li figghi di lu malu.
	39 Lu nnimicu poi, ca la siminau, è lu dimoniu. La messi però, è la fini di lu munnu: li mitituri poi, sunnu l'ancili.
	40 Comu addunca s' arricogghi la zizzania, e s' abbrucia ntra lu focu: accussì succidirrà a la cunsumazioni di li seculi.
	41 Lu Figghiu di l'omu mannirrà li soi ancili, e livirrannu di lu so regnu tutti li scannali, e tutti chiddi, chi fannu l' iniquità:
	42 E li jittirrannu ntra la furnaci di focu. Ddà cci sarrà chiantu, e zurrichiu di denti.
	43 Allura li giusti lucirrannu comu lu suli ntra lu regnu di lu so Patri. Cu' avi oricchi di sentiri, senta.
	44 Lu regnu di li celi è comu un tesoru ammuc
	 	 	ciatu ntra un tirrenu: ca comu un omu lu trova, l' ammuccia, e tuttu allegru si nni va, e vinni tuttu chiddu, chi avi, e s' accatta ddu tirrenu.
	45 E ancora lu regnu di li celi è comu un omu, chi fa nigozj, e chi cerca boni perni.
	46 Lu quali truvata na perna prizziusa si nni va, e si vinni tuttu chiddu, chi avi, e si l' accatta.
	47 E ancora lu regnu di li celi è comu na riti jittata ntra lu mari, ca pigghia ogni sorti di pisci.
	48 La quali, essennu china, la tiraru, e sidennu ntra la spiaggia, scigghieru li boni ntra li bigghioli, e jittaru li
	 	tinti.
	 	49 Accussi sarrà ntra la cunsumazioni di li seculi: vinirrannu l' ancili, e spartirrannu li mali di menzu a li boni,
	50 E li jittirrannu ntra la furnaci di focu: ddà cci sarrà chiantu, e zurrichiu di denti.
	51 Aviti ntisu tutti sti cosi? Cci rispusiru: Sì, Signuri.
	52 E cci dissi: Perciò ogni scriba dottu ntra lu regnu di li celi, è comu un patri di famigghia, lu quali nesci di lu so sgrignu cosi novi e cosi usati.
	53 E successi, ca comu finiu Gesù sti parabuli, si nni jiu di ddà.
	 	 	 	54 E arrivannu ntra lu so paisi, li nsignava ntra li soi sinagoghi, di manerachì ristavanu ammirati, e dicevanu: D' unni cci veni a chistu sta sapienza, e sta virtù?
	55 Nun è chistu figghiu di mastru? Nun si chiama so matri Maria, e li soi frati, Japicu, e Giuseppi, e Simuni, e Giuda:
	56 E li soi soru, nun sù tutti cu nui? D' unni cci vinniru dunca a chistu tutti sti cosi?
	57 E ristavanu scannaliati d' iddu. Gesù però cci dissi: Nun cc'è profeta senza onuri, si no ntra lu so paisi, e ntra la so casa.
	58 E nun fici ddà multi prodigj pri causa di la incredulità d' iddi.
	 	CAP. XIV.
	 	NTRA ddu tempu Erodi lu tetrarca ntisi la fama di
	 	Gesù:
	 	2 E cci dissi a li soi picciotti: Chistu è Giuvanni Battista, ca risuscitau da li morti, e perciò iddu fa miraculi.
	3 Giacchi Erodi avia fattu pigghiari, ed attaccari a
	 	 	Giuvanni: e l'avia misu carzaratu pri causa di Erodiadi mugghieri di so frati.
	4 Pirchì cci diceva Giuvanni: Nun t'è licitu di possedirla.
	5 E vulennulu fari ammazzari, si scantau di lu populu: pirchì l'avianu comu profeta.
	6 Ma ntra lu jornu, ca fici l'anni Erodi, la figghia di Erodiadi abballau ddà mmenzu, e cci piaciu ad Erodi. 7 Unni cci promisi cu juramentu di daricci qualunqui cosi cci dumannassi.
	8 Ma chidda avvirtuta prima di so matri, cci dissi : Dunami ccà ntra un vacili la testa di Giuvanni Battista.
	9 E lu re si nni turbau: ma pri causa di lu juramentu, e pri li cunvitati, cumannau, chi cci fussi data. 10 E mannau a decollari a Giuvanni ntra li carzari.
	11 E fu purtata la so testa ntra un vacili, e fu data a la picciotta, e chista la purtau a so matri.
	12 E li soi discipuli cci jeru, pigghiaru lu so corpu, lu sepelleru, e vinniru a darinni la notizia a Gesù.
	13 La quali cosa sintennu Gesù, si nni jiu di ddà in varca, ntra un locu ritiratu e disertu: e comu lu ntisiru li turbi, cci jeru d' appressu a pedi di la cità.
	 	 	14 E niscennu vitti na gran turba, e mossu a cumpassioni d' iddi, sanau chiddi, ca eranu malati.
	15 Ma facennusi sira, si cci accustaru li soi discipuli, dicennu: Lu locu è disertu, e già l'ura è tarda: mannanni li turbi, acciochì si nni jissiru ntra li paiseddi ad accattarisi di manciari.
	16 Gesù però cci dissi: Nun hannu bisognu di jirisinni: daticci vuautri a manciari.
	17 Cci rispusiru: Ccà nun avemu ca cincu pani, e dui pisci.
	18 Ed iddu cci dissi: Purtatimilli ccà.
	19 Ed avennu cumannatu a li turbi d' assittarisi supra l'erva, pigghiau li cincu pani, e li dui pisci, e guardannu 'n celu fici la binidizioni, e rumpiu, e detti lu pani a li discipuli, e li discipuli a li turbi.
	20 E manciaru tutti, e si saziaru. E cugghieru di restu dudici cufini chini di tozzi.
	21 Ora lu numeru di chiddi, chi manciaru fu di cincu mila omini, senza cuntari li fimmini, e li picciriddi.
	22 E subitu Gesù obbligau li discipuli ad acchianari ntra la varca, e a jiri ad aspittarlu a l'autra ripa, mentri chi iddu licenziava li turbi.
	23 E mannatanni la turba, acchianau sulu ntra lu munti pri fari orazioni. E fattusi sira, stava ddà sulu.
	 	 	24 La varca però era mmenzu di lu mari sbattuta di l'unni: giacchì lu ventu era cuntrariu.
	25 Ma a la quarta vigilia di la notti, li jiu a truvari caminannu supra lu mari.
	26 E vidennulu caminari supra lu mari, si turbaru, dicennu: Chistu è un fantasima. E pri lu scantu jisaru li vuci.
	27 Allura Gesù cci parrau, dicennu: Facitivi curaggiu: iu sugnu, nun aviti paura.
	28 Ma Petru cei rispusi, e dissi: Signuri, si sì tu, cumanna, ca iu ti vinissi ncontru supra l'acqua.
	29 Ed iddu dissi: Veni. E Petru scinnennu di la varca, caminava supra l'acqua pri jiri versu Gesù.
	30 Vidennu però, ca lu ventu era forti, si scantau : e comu accuminzau ad affunnari, gridau dicennu : Signuri, sarvami.
	31 E subitu Gesù stinnennu la manu, l' affirrau: ecci dissi: O di poca fidi, pirchì dubbitasti?
	 	cau.
	 	32 E comu acchianau ntra la varca, lu ventu abba
	 	33 Ma chiddi, ca eranu ntra la varća, s'avvicinaru, e l'aduraru, dicennu: Sì veru Figghiu di Diu.
	34 Ed avennu passatu a l'autra ripa, arrivaru a la terra di Genesar.
	 	 	 	35 Ed avennulu canusciutu li genti di ddu locu, mannaru pri tuttu lu paisi ntornu, e cci presentaru tutti li malati :
	36 E cci dumannavanu di tuccaricci sulamenti la fauda di la so vesti. E tutti chiddi, chi la tuccaru, foru sanati.
	 	CAP. XV.
	 	A
	 	LLURA si cci avvicinaru li Scribi, e li Farisei di





Gerusalemmi, dicennu:


	2 Pirchi li toi discipuli trasgrediscinu li tradizioni di li seniuri? Mancu si lavanu li manu, quannu mancianu lu pani.
	3 Ma iddu rispunnennu cci dissi: E pirchi vuautri trasgrediti lu cumannamentu di Diu pri la vostra tradizioni? Giacchi Diu dissi:
	4 Onura lu patri e la matri, e: Qualunqui mmalidirrà lu patri, o la matri, sarrà cunnannatu a la morti.
	5 Vuautri però diciti: Ognunu putrà diri a lu patri, o a la matri: Qualunqui offerta fatta da mia, giuvirrà a tia:
	6 E nun onurirrà so patri, o so matri: e cu sti vostri tradizioni annullati lu cumannamentu di Diu.
	 	 	7 O ippocriti, beni profetizzau pri vuautri Isaia, dicennu:
	8 Chistu populu mi onura cu li labbra: lu so cori però è luntanu di mia.
	9 E mmatula mi onuranu, nsignannu duttrini e cumannamenti di l'omini.
	10 E chiamati li turbi vicinu ad iddu, cci dissi: Sintiti, e persuaditivi.
	11 Nun è chiddu, che trasi di la vucca, ca allorda l'omu: ma chiddu, ca nesci di la vucca, chistu lu renni immundu.
	12 Allura avvicinannusi ad iddu li soi discipuli, cci dissiru: Sai, ca li Farisei, ntisi sti palori, si scannaliaru?
	13 Ma iddu rispunnennu dissi: Qualunqui chiantimi, ca nun fu chiantata da lu me Patri celesti, sarrà sradicata.
	14 Lassatili jiri: sunnu orvi, e cunnucinu a l'orvi. E si lu cecu fa la guida di lu cecu, tutti dui cadanu ntra lu fossu.
	15 E Petru rispunnennu, cci dissi: Spieganni sta parabula.
	16 Ma iddu dissi: E tuttora vuautri siti senza intellettu ?
	 	 	17 Nun cumprinniti, ca tuttu chiddu, ca trasi ntra la vucca, va ntra la ventri, e passa pri secessu?
	18 Ma chiddi cosi, chi nescinu di la vucca, vennu di lu cori, e chisti allordanu l'omu:
	19 Giacchì di lu cori nescinu li mali pinseri, l'omicidj, l'adulterj, li fornicazioni, li furti, li fausi testimonianzi, li bestemj.
	20 Chisti sunnu li cosi, chi allordanu l'omu. Ma lu manciari cu li manu senza lavati, nun allorda l' omu.
	21 E partennu doppu Gesù si ritirau ntra li parti di Tiru e di Sidoni.
	22 Ed eccu una fimmina canania nisciuta di ddi cuntorni jisau la vuci, dicennucci: Abbi pietà di mia, Signuri, figghiu di Davidi: me figghia è turmintata malamenti da lu dimoniu.
	23 Iddu nun cci rispusi na palora. E ncugnatisi li soi discipuli lu prigavanu dicennu: Spicciala: giacchi cci grida pri d'appressu.
	24 Ma iddu rispunnenu dissi: Nun sugnu mannatu ca pri li pecuri pirduti di la casa d' Isdraeli.
	25 Ma chidda s'avvicinau, e l' adorau, dicennu: Signuri, ajutami.
	26 Lu quali rispunnennu dissi: Nun è bonu pigghiari lu pani di li figghi, e jittarlu a li cani.
	 	 	27 Ma idda dissi: Accussì è, Signuri: ca puru li cagnoli mancianu li muddichi, chi cadinu di la tavula di li soi patruni.
	28 Allura Gesù rispunnennu, cci dissi. O donna, la to fidi è granni: ti sia cuncessu chiddu, chi desideri. E so figghia fu sanata ntra dda stissa ura.
	29 Ed essennu Gesù partutu di ddà, jiu versu lu mari di Galilia: ed acchianatu supra na muntagna, si stava ddà assittatu.
	30 E cci ncugnau na gran turba, chi carriava cu idda muti, orvi, ciunchi, infirmi, e tanti autri: e li jittaru a li soi pedi, e li sanau:
	31 Di manerachì li turbi ristavanu ammirati vidennu li muti, chi parravanu, li ciunchi, chi caminavanu, l' orvi, chi videvanu: e nni davanu gloria a lu Diu d' Isdraeli.
	32 Ma Gesù, chiamati li soi discipuli, dissi: Aju cumpassioni di li turbi, pirchì pri tri jorna stannu cu mia, e nun hannu chi manciari: nè vogghiu mannarinnilli dijuni, pri nun jiri cadennu pri la strata.
	33 E li discipuli cci dicinu: Ma unni pigghirremu ntra lu disertu tantu pani, pri saziari tutta sta turba?
	34 E Gesù cci dissi: Quanti pani aviti? Ed iddi rispusiru: Setti, e pocu pisciteddi.
	 	 	 	35 Ed ordinau a li turbi di assittarisi supra la terra.
	36 E pigghiannu li setti pani, e li pisci, e facennu attu di ringraziamentu, li rumpiu, e li detti a li soi discipuli, e li discipuli li dettiru a lu populu.
	37 E manciaru tutti, e si saziaru. E di li pezzi, chi arristaru, nni cugghieru setti sporti chini.
	38 Ora chiddi, chi avianu manciatu eranu quattru mila omini, sparti di li picciriddi e di li fimmini.
	39 E licenziata la turba, acchianau ntra la varca: ed arrivau ntra li confini di Magedan.
	 	ED
	 	CAP. XVI.
	 	D accustannusi ad iddu li Farisei, e li Sadducei pri tentarlu, cci dumannaru, ca cci mustrassi qualchi signu di lu celu.
	2 Ma iddu rispunnennu, cci dissi: Quannu è vespiri vuautri diciti: Farrà bon tempu, giacchì l' ariu arrussica. 3 E la matina: Oggi farrà malu tempu, giacchì lu celu niuru arrussica.
	4 Dunca sapiti canusciri l'aspettu di lu celu: ma nun siti capaci di distinguiri li signi di li tempi? La generazioni mala e adultera dumanna un signu: ma nun
	 	 	cci sarrà datu autru signu ca chiddu di lu profeta Giona. E lassannuli, si nni jiu.
	5 Ora avennu li soi discipuli passatu addabbanna lu mari, vittiru, ca s'avianu scurdatu lu pani.
	6 Ed iddu cci dissi: Apriti l'occhi, e guardativi di lu levitu di li Farisei e di li Sadducei.
	7 Ma iddi pinsavanu ntra se stissi, e dicevanu: Pirchì nun pigghiammu pani.
	8 E Gesù sapennulu, dissi: Chi pinsati ntra di vuautri, o di poca fidi, ca nun aviti pani?
	9 Nun riflettiti, nè vi rigurdati di li cincu pani pri li cincu mila omini, e di li cufini, ca nn' arricugghistivu?
	10 Nè di li setti pani pri li quattru mila omini, e di quantu sporti nn' arricugghistivu ?
	11 Comu nun cumprinniti, ca nun fu pri lu pani, ca vi dissi: Guardativi di lu levitu di li Farisei, e di li Sadducei?
	12 Allura si persuasiru, ca nun avia dittu di guardarisi da lu levitu di lu pani, ma di la duttrina di li Farisei e di li Sadducei.
	13 Gesù essennu poi jutu ntra li parti di Cesaria di Filippu, interrogau li soi discipuli, dicennu: Cui dicinu l'omini, ca è lu Figghiu di l' omu?
	 	 	14 Ma chiddi cci dissiru: Alcuni dicinu Giuvanni Battista, autri Elia, autri Geremia, o qualcunu di li profeti.
	15 E Gesù cci dissi: E vuautri, cui diciti, ca sugnu iu?
	16 E Petru Simuni rispunnennu, dissi: Tu sì Cristu, figghiu di lu Diu vivu.
	17 E Gesù rispusi, e cci dissi: Beatu sì tu, Simuni Bar-Jona: giacchì la carni, e lu sangu nun ti lu rivelau, ma me Patri, ca è ntra li celi.
	18 Ed iu ti dicu, ca tu sì Petru, e supra sta petra fabbrichirrò la me chiesa, e li forzi di l'infernu nun avrannu valia contra d'idda.
	19 Ed a tia daroggiu li chiavi di lu regnu di li celi. E qualunqui cosa avrai ligatu supra la terra, sarrà puru ligata ntra li celi: e qualunqui cosa avrai sciugghiuia supra la terra, sarrà puru sciugghiuta ntra li celi.
	20 Allura ordinau a li soi discipuli di nun diri a nuddu, ca iddu era Gesù Cristu.
	21 D'allura in poi Gesù accuminzau a dichiarari a li soi discipuli, ca abbisugnava, ca iddu jissi a Gerusalemmi, e suffrissi cosi assai da li anziani, da li Scribi, e da li capi di li sacerdoti, e fussi misu a morti, e risuscitassi lu terzu jornu.
	 	 	22 E Petru pigghiannulu di parti, accuminzau a riprennirlu dicennu: Sforasia, Signuri, chi mai t'abbegna chistu.
	23 E vutannusi a Petru, cci dissi: Alluntanati da mia, satanassu, tu mi sì di scannalu: giacchì nun sai li cosi, chi appartennu a Diu, ma chiddi, chi sù di l' omini.
	24 Allura Gesù dissi a li soi discipuli: Si qualcunu voli veniri appressu a mia, sagrificassi se stissu, si pigghiassi la so cruci, e mi seguissi.
	25 Giacchì cui vurrà salvari la so vita, la pirdirrà: e cui poi pirdirrà la so vita pri mia, la truvirrà.
	26 Giacchì chi cci giuva a l'omu di guadagnari tuttu lu munnu, si poi suffrirrà dannu pri l' anima sua? O chi putrà dari l'omu in cumpensu di l'anima sua?
	27 Giacchì lu Figghiu di l'omu vinirrà ntra la gloria di lu Patri so cu li soi ancili: ed allura ricompensirrà ad ognunu secunnu li soi azioni.
	28 Vi dicu in virità, ca cci sunnu di chiddi, ca sù ccà presenti, ca nun pruvirrannu la morti, prima chi vidissiru lu Figghiu di l'omu arrivari ntra lu so regnu.
	 	 	SEL
	 	 	 	CAP. XVII.
	 	EI jorna doppu Gesù si pigghiau a Petru, Japicu, e Giuvanni so frati, e si li purtau supra na muntagna auta e ritirata:
	2 E si trasfigurau avanti ad iddi. E la so facci risblennia comu lu suli, e li so vesti cumparsiru bianchi comu la nivi.
	3 Ed eccu ca cei accumparsiru Mosè ed Elia, chi parravanu cu iddu.
	4 E Petru rispunnennu a Gesù, cci dissi: Signuri, è bonu, ca semu ccà: si voi, facemu ccà tri tabernaculi, unu pri tia, unu pri Mosè, e unu pri Elia.
	5 Mentri iddu parrava, eccu na nuvula lucenti li cupriu. Ed eccu na vuci di la nuvula, dicennu: Chistu è lu me Figghiu dilettu, ntra lu quali mi sugnu cumpiaciutu: ascutatilu.
	6 E sintennulu li discipuli caderu facci pri terra, e si scantaru fortementi.
	7 E Gesù si cci accustau, e li tuccau: e cci dissi: Susitivi, e nun abbiati paura.
	8 E jisannu l'occhi, nun vittiru a nuddu, fora ca Gesù sulu.
	 	 	9 E scinnennu iddi da lu munti, Gesù li cumannau, dicennu: Nun dirriti a nuddu sta visioni, prima ca lu Figghiu di l'omu sia risuscitatu da li morti.
	10 E li discipuli lu nterrogaru, dicennu: Pirchi dunca li Scribi dicinu, ca prima avi a veniri Elia ?
	11 Ma iddu rispunnennu, cci dissi: Elia certu vinirrà, e aggiustirrà tuttu.
	12 Però iu vi dicu, ca Elia è già vinutu, e nun l'hannu ricanusciutu, ma nn' hanuu fattu tuttu chiddu, chi nn' hannu vulutu. E di la stissa manera sarrà trattatu da iddi lu Figghiu di l'omu.
	13 Allura li discipuli cumprinneru, ca avia ntisu parrari di Giuvanni Battista.
	14 Ed essennu arrivatu unni era la turba, si cci accustau un omu, e si jettau a li soi pedi, dicennu: Signuri, abbi pietà di me figghiu, pirchì avi lu mali di luna, e patisci assai: giacchì spissu cadi ntra lu focu, e spissu ntra l'acqua.
	15 Ed iu l'aju purtatu a li toi discipuli, e nun l'hannu pututu sanari.
	16 Ma Gesù rispunnennu, dissi: O generazioni incredula e maligna, sinu a quannu starrò cu vuautri? sinu a quannu vi suffrirrò. Purtatimillu ccà.
	 	F
	 	 	17 E Gesù cci gridau, e lu dimoniu nisciu d'unn' iddu, e lu picciottu fu sanatu da ddu puntu.
	18 Allura li discipuli s' accustaru a Gesù segretamenti, e dissiru: Pirchì nui nun lu pottimu discacciari?
	19 Gesù cci dissi: Pri la vostra incredulità. Giacchi in virità vi dicu, si avriti fidi, quantu un cocciu di sinapa, putriti diri a stu munti, Passa di ccà ddà, ed iddu cci passirrà, e nudda cosa vi sarrà impossibili.
	20 Ma chista sorti nun si discaccia ca cu l'orazioni, e cu lu dijunu.
	21 E mentri stavanu in Galilia, Gesù cci dissi: Lu Figghiu di l'omu avi ad essiri cunsignatu ntra li manu di l'omini:
	22 E l'ammazzirrannu, e lu terzu jornu risuscitirrà. Ed iddi nni ristaru summamenti afflitti.
	23 Ed essennu arrivati a Cafarnau, s' accustaru a Petru chiddi, ch'esigevanu li dui drammi, e cci dissiru: Lu vostru Maistru nun paga li dui drammi?
	24 Ed iddu rispusi: Sicuramenti. E comu trasiu ntra la casa, Gesù lu previnni, e cci dissi: Chi ti nni pari, Simuni? Li re di la terra, da cui ricivinu lu tributu o lu censu? da li so proprj figghi, o da li stranj?
	 	 	25 Ed iddu dissi: Da li stranj. Gesù cci dissi : Dunca li figghi sunnu esenti.
	26 Ma pri nun scannaliarli, va a mari, e jetta l'amu: e pigghia lu primu pisci, chi veni nsumma: ed aprennucci la vucca cci truvirrai un stateru: pigghialu, e paga pri mia, e pri tia.
	 	NTRA
	 	CAP. XVIII.
	 	TRA lu stissu tempu s' accustaru a Gesù li soi discipuli, dicennu: Cui cridi, ca è cchiù granni ntra lu regnu di li celi?
	2 E Gesù chiamannu un picciriddu, lu misi mmenzu d'iddi,
	3 E dissi: In virità vi dicu, ca si nun vi cunvirtirriti, e nun divintirriti comu li picciriddi, nun trasirriti ntra lu regnu di li celi.
	4 Cui perciò si umiliirrà comu stu picciriddu, chistu sarrà chiù granni ntra lu regnu di li celi.
	5 E cui accugghirrà un picciriddu comu a chistu a nomu miu, accogghi a mia.
	6 Cui poi scannaliirrà qualcunu di sti picciriddi, ca cridinu in mia, è megghiu pri iddu, ca cci fussi attaccata a lu coddu una petra di mulinu, e chi fussi jittatu ntra lu funnu di lu mari.
	 	 	7 Guai a lu munnu pri li scannali. Giacchì è necessariu, ca cci fussiru scannali: ma guai a dd' omu, ca è causa di lu scannalu.
	8 Si però la to manu, o lu to pedi ti dunanu scannalu: tagghialu, e jettalu luntanu di tia: è megghiu pri tia trasiri ntra la vita c'un pedi, o cu na manu di menu, ca aviri dui manu, o dui pedi, ed essiri jittatu ntra lu focu eternu.
	9 E si lu to occhiu ti duna scannalu, scippatillu, e jettalu luntanu di tia: è megghiu pri tia trasiri ntra la vita c' un occhiu, ca avennu dui occhi essiri jettatu ntra lu focu di l'infernu.
	10 Guardativi di disprizzari unu di sti picciriddi: giacchì vi dicu, ca li soi ancili ntra li celi sempri vidinu la facci di me Patri, ca è ntra li celi.
	11 Giacchì vinni lu Figghiu di l'omu pri sarvari chiddu, ca era pirdutu.
	12 Chi vi nni pari? si qualcunu avi centu pecuri, ed una di chisti si pirdissi: nun lassa iddu li novantanovi supra li muntagni, e va a circari a chidda, ca si pirdiu?
	13 E si succedi, ca la trova: In virità vi dicu, ca avi cchiù piaciri pri chista, ca pri li novantanovi, ca nun s' eranu pirduti.
	 	 	14 Accussi nun è volontà di vostru Patri, ca è ħtra li celi, ca pirissi unu sulu di sti picciriddi.
	15 Ora si to frati t'avissi offisu, va, e riprennilu di sulu a sulu. Si iddu t'ascuta, hai guadagnatu a to frati.
	16 Si però nun ti ascutassi, pigghia nsemmula cu tia unu, o dui, acciocchì nfacci a dui, o tri testimonj si facissi tuttu lu discursu.
	17 E si nun li ascutirrà, dillu a la chiesa. E si nun ascutirrà la chiesa, avi a diventari pri tia comu un paganu, e un pubblicanu.
	18 Vi dicu in virità, tuttu chiddu, chi avriti attaccatu supra la terra, sarrà anchi attaccatu 'n celu: e tuttu chiddu, chi sciugghirriti supra la terra, sarrà anchi sciotu 'n celu.
	19 Vi dicu puru, ca si dui di vuautri cunsintirrannu supra la terra di dumannari qualunqui cosa, cci sarrà cuncessa da me Patri, ca è ntra li celi.
	20 Giacchì unni sunnu dui, o tri, ca si juncinu a nomu miu, ddà sugnu iu mmenzu d'iddi.
	21 Allura accustannusi ad iddu Petru, cci dissi: Signuri, quantu voti piccannu me frati contra di mia, lu pirdunirrò? sinu a setti voti?
	22 Gesù cci dissi: Nun ti dicu sinu a setti voti: ma sinu a sittanta voti setti voti.
	 	 	23 Perciò lu regnu di li celi s'assimigghia ad un certu re, ca vosi fari li cunti cu li soi servi..
	24 Ed avennu principiatu a fari li cunti, cci fu presentatu unu, ca cci duvia deci mila talenti.
	25 E nun avennu modu di pagari, lu patruni cumannau, ca fussi vinnutu iddu, so mugghieri, e li figghi, e tuttu chiddu, c' avia, e si pagassi lu debitu.
	26 Ma ddu servu addinucchiatu, lu prigava dicennu: Abbi pacenzia cu mia, e ti rinnirrò lu tuttu.
	27 Mossu lu patruni a pietà di ddu servu, lu liberau, e cci rimisi lu debitu.
	28 Nisciutu però ddu servu truvau ad unu di li soi cumpagni di sirvizziu, ca cci duvia centu dinari: ed affirrannulu lu strangulava, dicennu: Pagami zoccu mi divi.
	29 Ed addinucchiatusi lu so cumpagnu, lu prigava, dicennu: Abbi pacenzia cu mia, e ti paghirrò lu tuttu. 30 Ma chiddu nun vosi: e jiu a farlu metteri carzaratu, nsinu a chi l'avissi pagatu.
	31 Vidennu però l'autri cumpagni sti fatti, si contristaru fortementi: e jeru a diri a lu patruni tuttu chiddu, chi avia successu.
	32 Allura lu patruni chiamau a chiddu: e cci dissi: Servu iniquu, ti rimisi tuttu lu debitu, pirchì mi lu prigasti:
	 	 	33 Nun duvivi tu dunca cumpatiri puru a lu to cumpagnu, comu iu avia avutu pietà di tia?
	34 E lu patruni ncuitatu lu cunsignau a li carnifici, nsinattantu chi avissi pagatu tuttu lu debitu.
	35 Accussi me Patri celesti farrà cu vuautri, si nun pirdunirriti di cori a lu vostru fratellu.
	 	CAP. XIX.
	 	E
	 	SUCCESSI, ca comu Gesù finiu sti discursi, partiu di Galilia, ed arrivau a li confini di la Giudia addabanna lu Giurdanu,
	2 E cci jeru d' appressu turbi assai, e li sanau ddà
	 	stissu.
	 	3 E jeru a truvarlu li Farisei pri tentarlu, e cci dissiru: È licitu a l'omu ripudiari la mugghieri, pri qualunqui motivu?
	4 Iddu rispusi, e cci dissi: Nun aviti liggiutu, ca cui fici in principiu l'omu, li fici masculu e fimmina? e dissi:
	5 Pri chistu lassirrà l'omu lu patri, e la matri, e starrà cu so mugghieri, e li dui sarrannu una carni sula.
	6 Nun sunnu dunca cchiù dui, ma una carni. Ora chiddu, chi Diu junciu, l'omu nun lu spartissi.
	 	 	7 Chiddi dicinu: Pirchi dunca Mosè ordinau di dari lu libellu di lu ripudiu, e di spartirisi?
	8 Cci dissi: Pirchì Mosè pri la durizza di lu vostru cori vi permisi di ripudiari li vostri mugghieri: ma in principiu nun fu accussì.
	9 Iu però vi dicu, ca cui ripudiirrà la sua mugghieri, eccettu pri casu di furnicazioni, e si nni pigghirrà un' autra, cummetti adulteriu: e chiddu, chi si maritirrà cu la ripudiata, cummetti adulteriu.
	10 Cci dicinu li discipuli soi: Si chista è la posizioni di l'omu cu la mugghieri, nun cunveni maritarisi.
	11 Ed iddu cci dissi: Nun tutti cumprenninu sta palora, ma chiddi, a li quali è statu cuncessu.
	12 Giacchì cci sunnu eunuchi, ca sunnu nasciuti accussì di la ventri di la matri: e cci sunnu eunuchi, chi sù stati fatti di l'omini: e cci sunnu eunuchi, ca si sunnu castrati iddi stissi pri causa di lu regnu di li celi. Cui pò cumprenniri cumprennissi.
	13 Allura cci foru presentati picciriddi, acciocchì cci mittissi di supra li manu, e prigassi. Ma li discipuli l'arriprinnianu.
	14 Gesù però cci dissi: Lassati stari li picciriddi, e nun li mpiditi di veniri versu di mia giacchì di chisti tali è lu regnu di li celi.
	 	 	15 Ed avennucci misu di supra li manu, si nni jiu di ddå.
	16 Ed eccu unu, ca si cci accustau, e cci dissi: O bonu Maistru, chi farrò iu di bonu pri otteniri la vita eterna?
	17 Lu quali cci dissi: Pirchì mi dumanni di lu bonu? Unu è bonu, Diu. Perciò si voi arrivari a la vita, osserva li cumannamenti.
	18 E quali? cci dissi. E Gesù rispusi: Nun ammazzirrai: Nun farrai adulteriu: Nun arrubbirrai: Nun farrai testimonianza fausa:
	19 Rispetta a to patri, e a to matri, ed ama lu prossimu to comu te stissu.
	20 Lu giuvini cci dissi: Tutti sti cosi l'aju osservatu di la prima etati, chi mi manca ancora?
	21 Gesù cci dissi: Si voi essiri perfettu, va, vinniti chiddu, chi hai, e dunalu a li poviri, ed avirrai un tesoru 'n celu: e veni appressu a mia.
	22 Avennu lu giuvini ntisi sti palori, si nni jiu afflittu: giacchi avia multi possessioni.
	23 Ma Gesù dissi a li soi discipuli: In virità vi dicu, ca lu riccu difficilmenti trasirrà ntra lu regnu di li celi.
	24 E di cchiù vi dicu, ca è cchiù facili, ca un ga
	 	 	middu passassi pri un funnu d'agugghia, ca un riccu trasissi ntra lu regnu di li celi.
	25 Ntisi sti cosi, li discipuli si maravigghiavanu assai, dicennu: E cui dunca si putrà salvari?
	26 Ma Gesù guardannuli, cei dissi: Pri l'omini chistu è impossibili: pri Diu però tuttu è possibili.
	27 Allura Petru rispunnennu, dissi: Eccu ca nui avemu lassatu tuttu, e semu vinuti appressu a tia: chi sarrà dunca di nui?
	28 E Gesù cci dissi: In virità vi dicu, ca vuautri, ca siti vinuti appressu a mia, a lu tempu di la rigenerazioni, quannu lu Figghiu di l'omu sidirrà supra lu tronu di la sua maistà, sidirriti puru vuautri supra dudici troni, e giudichirriti li dudici tribù d' Isdraeli.
	29 Ed ognunu, chi avrà abbannunata la casa, o li frati, o li soru, o lu patri, o la matri, o la mugghieri, o li figghi, o li tirreni pri amuri di lu nomu miu, ricivirrà centu pri unu, e possedirrà la vita eterna.
	30 E tanti primi sarrannu ultimi, e tanti ultimi primi.
	 	 	 	CAP. XX.
	 	LU regnu di li celi è simili ad un patri di famigghia,
	ca nisciu a punta di jornu ad addugari li travagghiaturi pri la so vigna.
	2 Ed avennu cunvinutu cu li travagghiaturi a un dinaru lu jornu, li mannau a la so vigna.
	3 E nisciutu versu la terza, nni vitti autri, chi stavanu ntra la chiazza ozziusi,
	4 E cci dissi: Jiti vuautri puru ntra la me vigna, e vi darrò chiddu, ch'è giustu.
	5 E chiddi cci jeru. Nisciu arreri circa la sesta, e la nona: e fici lu stissu.
	6 Circa l' undecima però nisciu, e nni truvau autri, ca eranu assittati, e cci dissi: Pirchì stati ccà tutta la jurnata ozziusi?
	7 Chiddi cci dissiru: Pirchì nuddu nn' ha addugatu. Ed iddu cci dissi: Jiti vuautri puru ntra la me vigna.
	8 Essennusi fatta sira, lu patruni di la vigna dissi a lu so fatturi: Chiama li travagghiaturi, e pagacci la jurnata, cuminciannu da l' ultimi sinu a li primi.
	9 Essennu vinuti dunca chiddi, ca eranu juti versu l' undecima ura, riciveru un dinaru pri ognunu.
	 	 	10 E vinennu anchi li primi, crittiru, c'avianu a riciviri di cchiù: ma appiru puru iddi un dinaru.
	11 E ricivennulu si mmurmuriavanu contra lu patri di famigghia,
	12 Dicennu: Chist' ultimi travagghiaru un' ura, e li mittisti a paru cu nui, ca avemu fattu tutta la jurnata cu lu caudu.
	13 Ma iddu rispunnennn ad unu d' iddi, dissi: Amicu, iu nun ti fazzu tortu: nun cunvinisti cu mia pri un dinaru?
	14 Pigghiati lu to, e vattinni: iu vogghiu dari puru a chist' ultimu quantu a tia.
	15 E chi! nun pozzu fari chiddu, chi mi piaci? o l'occhiu to è malignu, pirchì iu sugnu bonu?
	16 Accussi sarrannu l'ultimi li primi, e li primi sarrannu l'ultimi. Giacchì sunnu assai li chiamati, pochi però l'eletti.
	17 Ed acchianannu Gesù a Gerusalemmi, pigghiau di parti li dudici discipuli, e cci dissi:
	18 Eccu ca acchianamu a Gerusalemmi, e lu Figghiu di l'omu sarrà cunsignatu ntra li manu di li capi di li sacerdoti, e di li Scribi, e lu cunnannirrannu a morti.
	19 E lu darrannu mputiri di li gentili pri essiri nciuriatu, e flagellatu, e crucifissu, e lu terzu jornu risuscitirrà.
	 	 	20 Allura si cci accustau la matri di li figghi di Zebedeu cu li soi figghi, adurannulu e dumannannucci qualchi cosa.
	21 Lu quali cci dissi: Chi voi? Ed idda cci dissi : Ordina, ca sti me dui figghi sidissiru, l' unu a la dritta, l'autru a la manca di lu to regnu.
	22 E Gesù rispunnennu, dissi: Vuautri nun sapiti zoccu dumannati. Putiti viviri lu calici, ca iu aju a viviri? Iddi rispunninu: Lu putemu.
	23 Cci dissi: Certu vivirriti lu me calici: ma pri sediri a la mia dritta o a la manca nun sugnu iu, ca lu pozzu fari, ma sarrà pri chiddi, a li quali l'ha preparatu me Patri.
	24 Sintennu chistu li deci, si ncuitaru cu li dui frati.
	25 Gesù però li chiamau, e cci dissi: Sapiti, ca li principi di li nazioni li dominanu: e chiddi, ca sunnu cchiù granni, esercitanu putiri supra d'iddi.
	26 Nun sarrà accussì ntra vuautri: ma qualunqui ntra vuautri vurrà essiri cchiù granni sia lu vostru ministru :
	27 E cui vurrà ntra vuautri essiri lu primu, sarrà lu vostru servu.
	28 Siccomu lu Figghiu di l' omu nun vinni pri essiri
	 	 	sirvutu, ma pri serviri, e dari la so vita, pri riscattu di tanti.
	29 E comu nisceru iddi di Gericu, cci giu d'appressu na gran turba;
	30 Ed eccu dui orvi, chi sidianu ntra la via, ntisiru, ca Gesù passava, ed esclamaru, dicennu: Signuri, abbi misiricordia di nui, figghiu di Davidi.
	31 Ma la turba cci gridau, ca si zittissiru. Ed iddi cchiù forti esclamavanu, dicennu: Signuri, abbi pietà di nui, figghiu di Davidi.
	32 E Gesù si firmau, e li chiamau, e dissi: Chi vuliti, ca vi facissi?
	33 Iddi cci dicinu: Signuri, chi s'aprissiru l'occhi nostri.
	34 E Gesù mossu a pietà d'iddi, cci tuccau l'occhi. E subitu vittiru, e cci jeru d'appressu.
	 	CAP. XXI.
	 	ED avvicinannusi a Gerusalemmi, ed arrivannu a
	Betfagi a la muntagna di l'Olivitu: allura Gesù mannau dui discipuli,
	2 Dicennucci: Jiti ntra lu casteddu, ca è nfacci a vuautri, e subitu truvirriti un' asina attaccata cu lu so pudditru: sciugghitila, e purtatimilla:
	 	 	3 E si qualcunu vi dicissi cosa, diciti, ca lu Signuri nn' avi bisognu: e subitu vi li cunsignirrà.
	4 Ora tuttu chistu fu fattu, acciocchì s' adimpissi chiddu, ca è dittu da lu profeta, dicennu:
	5 Diciti a la figghia di Sionni: Eccu ca lu to re veni unni tia mansuetu, a cavaddu d' un' asina, e d'un pudditru figghiu d' un' asina di jugu.
	6 E li discipuli jeru, e ficiru comu Gesù cci avia ordinatu.
	7 E purtaru l'asina, e lu pudditru: e cci carricaru li soi vistimenti, e ad iddu lu ficiru assittari supra.
	8 E tanti di la turba stisiru li soi vistimenti supra la via: autri però tagghiavanu li rami di l' arvuli, e li spargevanu ntra la via:
	9 E li turbi, chi javanu avanti, e chiddi, chi vinianu appressu gridavanu, dicennu: Osanna a lu figghiu di Davidi: binidittu, cui veni in nomu di lu Signuri: osanna ntra li celi.
	10 E comu trasiu in Gerusalemmi, tutta la cità si misi in rumuri, dicennu: Cu' è chistu?
	11 Lu populu però diceva: Chistu è Gesù lu profeta di Nazaretti in Galilia.
	12 E trasiu Gesù ntra lu tempiu di Diu, e nni mannava tutti chiddi, chi vinnevanu e chi accattavanu ntra lu
	 	 	tempiu; e jittau nterra li tavuli di li canciamuniti, e li seggi di li vinnituri di palummi:
	13 Eccidissi: È scrittu: La mia casa sarrà chiamata casa d'orazioni: vuautri però nni facistivu na spilunca di latri.
	14 E si cci accustaru ntra lu tempiu orvi, e ciunchi: e li sanau.
	15 Ma li capi di li sacerdoti, e li Scribi, videnņu li miraculi, chi facia, e li picciriddi, chi gridavanu ntra lu tempiu: Osanna a lu figghiu di Davidi: s'indignaru,
	16 E cci dissiru: Senti chiddu, ca chisti dicinu? Gesù però cci dissi: Certamenti. Nun aviti liggiutu: Ca da la vucca di li picciriddi e di li lattanti perfezionasti la lodi?
	17 E lassannuli, nisciu fora di la cità e jiu a Betania: e ddà s'arristau.
	18 Lu ndumani poi riturnannu a la cità, appi fami.
	19 E vidennu un arvulu di ficu vicinu la strata, si cci avvicinau: e nun cci truvau nent' autru ca li fogghi, e cci dissi: Chi nun nascissiru mai cchiù frutti di tia in eternu e la ficara a lu mumentu fu siccata.
	20 E vidennulu li discipuli, si maravigghiaru, dicennu: Comu si siccau ntra un momentu?
	 	 	21 Ma rispunnennu Gesù, cci dissi: In virità vi dicu, ca si avriti fidi, e nun esitirriti, nun sulamenti farriti chistu di lu pedi di ficu, ma si a stu munti cci dirriti, Pigghiati, e jettati a mari, chistu sarrà fattu.
	22 E tuttu chiddu, chi dumannirriti ntra l'orazioni cridennu, l'ottenirriti.
	23 Ed essennu jutu a lu tempiu, li capi di li sacerdoti, e l'anziani di lu populu si cci accustaru, mentri nsignava, e cci dissiru: Cu quali autorità fai tu sti cosi? E cui ti detti stu putiri?
	24 Gesù rispunnennu, cci dissi: Vi farrò anch'iu na dumanna: a la quali si mi rispunnirriti, vi dirrò iu puru, cu quali autorità fazzu sti cosi.
	25 Lu battisimu di Giuvanni, d'unni vinia? di lu celu, o di l' omini? Ma iddi pinsavanu ntra se stissi, e dicevanu :
	26 Si dirremu, di lu celu, nni rispunnirrà: Pirchì dunca nun cci aviti cridutu? Si poi dirremu, di l'omini, avemu paura di la turba: giacchì tutti avianu a Giuvanni pri profeta.
	27 E rispunnennu a Gesù, dissiru: Nun nni sapemu nenti. Ma iddu cci dissi: E mancu iu vi dicu, cu quali autorità fazzu sti cosi.
	28 Ma chi vi nni pari a vui? Un certu omu aveva
	 	G
	 	 	dui figghi, e vutannusi a lu primu, dissi: Figghiu, va oggi a travagghiari ntra la me vigna.
	29 Ma iddu rispunnennu, dissi: Nun vogghiu. Doppu poi, pintennusinni, cci jiu.
	30 Vutannusi poi a l'autru, cci dissi lu stissu. Ma chiddu rispunnennu, dissi: Signuri, cci vaju, e nun cci jiu.
	31 Cui di li dui fici la volontà di lu patri? Cci rispusiru: Lu primu. Gesù cci dissi: In virità vi dicu, ca li pubblicani e li meretrici jirrannu prima di vuautri ntra lu regnu di Diu.
	32 Giacchi vinni unni vuautri Giuvanni ntra la via di la giustizia, e nun lu cridistivu. Li pubblicani però, e li meretrici lu crittiru: vuautri vidennulu nun vi pintistivu dipoi pri cridiri ad iddu.
	33 Sintiti nautra parabula: Cc'era un patri di famigghia, chi chiantau na vigna, e la firriau di sepi, e cci scavau un strincituri, e cci fabbricau na turri, e la gabillau a li campagnoli, e si nni jiu a viaggiari.
	34 Avvicinannusi però lu tempu di li frutti, mannau li soi servi unni li campagnoli, pri riciviri li soi frutti.
	35 Ma li campagnoli, misiru li manu di supra a li soi servi; unu lu vastuniaru, n'autru l'ammazzaru, e l'autru lu pitruliaru.
	 	 	36 Di novu mannau autri servi cchiù assai di li primi, e li trattaru di la stissa manera.
	37 Finalmenti cci mannau so figghiu, dicennu: Purtirrannu rispettu a me figghiu.
	38 Ma li campagnoli vidennu lu figghiu, dissiru ntra d' iddi: Chistu è l'eredi, viniti, ammazzamulu, e nni pigghirremu la sua eredità.
	39 E pigghiannulu lu cacciaru fora di la vigna, e l' ammazzaru.
	40 Quannu vinirrà lu patruni di la vigna, chi cci farrà a ddi campagnoli ?
	41 Iddi dissiru: Farrà muriri a ddi malandrini: e gabillirrà la so vigna ad autri campagnoli, li quali cci rinnirrannu li frutti a lu so tempu.
	42 Gesù cci dissi: Nun aviti mai liggiutu ntra li Scritturi: La petra, chi fu scartata da li muraturi, è divintatu la basi di la cantunera? Chistu è statu fattu da lu Signuri, ed è cosa mirabili pri l'occhi nostri?
	43 Perciò vi dicu, ca lu regnu di Diu vi sarrà livatu, e sarrà datu a un populu, chi cci farrà produciri li frutti. 44 E cui cadirrà supra sta petra, si sfrantumirrà: e chiddu, supra di cui idda cadirrà, sarrà sfrantumatu.
	45 Ed avennu li capi di li sacerdoti, e li Farisei ntisi sti soi parabuli, cumprinneru, ca si parrava d' iddi.
	 	 	 	46 E circannu di arristarlu, appiru paura di li turbi: giacchi l'avianu comu profeta.
	 	CAP. XXII.
	 	E
	 	GESU ricuminciannu a parrari in parabuli, cci dissi:
	2 Lu regnu di li celi è comu un re, ca fici lu sponsaliziu di so figghiu.
	3 E mannau li soi servi a chiamari li cunvitati a lu zitaggiu, e nun vulianu veniri.
	4 Mannau di novu autri servi, dicennu: Diciti a li cunvitati: Eccu lu me pranzu è prontu, li mei jenchi e l' armali ngrassati sunnu ammazzati; tuttu è a l' ordini : viniti a lu zitaggiu.
	5 Iddi però nun si nni curaru: e si nni jeru, cui a la so campagna, cui a li soi nigozj:
	6 E l'autri pigghiaru li soi servi, ed oltraggiannuli l'ammazzaru.
	7 Ma lu re sintennu chistu, s' adirau: e mannannu li soi surdati, distrussi ddi micidari, ed abbruciau li soi cità.
	8 Allura dissi a li soi servi: Lu zitaggiu è preparatu, ma chiddi, chi foru cunvitati, nun eranu digni.
	 	 	9 Iti perciò a la sbuccatura di li strati, e tutti chiddi, chi truvirriti, chiamatili a lu zitaggiu.
	10 E nisciuti li soi servi pri li strati, arricugghieru tutti chiddi, chi truvaru, tinti e boni: e lu zitaggiu si inchiu di cunvitati.
	11 Trasiu però lu re pri vidiri li cunvitati, e vitti ddà unu, chi nun avia la vesti nuziali.
	12 E cci dissi: Amicu, comu trasisti ccà nun avennu la vesti nuziali? Ma chiddu stetti mutu.
	13 Allura lu re dissi a li ministri: Attaccatilu pri li manu e pri li pedi, e mittitilu ntra li tenebri di fora, unni cci sarrà chiantu, e scrusciu di denti.
	14 Giacchi assai sunnu li chiamati, pochi però l'eletti.
	15 Allura jennusinni li Farisei, tinniru cunsigghiu pri cogghirlu cu li soi palori.
	16 E cci mannaru li discipuli d' iddi cu li Erodiani, dicennucci: Maistru, sapemu, ca sì sinceru, e ca nsigni la via di lu Signuri cu la virità, e nun ti curi di nuddu, e mancu hai riguardu a la qualità di l'omini:
	17 Dinni dunca, chi ti nni pari, è licitu di pagari lu tributu a Cesari, o no?
	18 Ma Gesù canuscennu la malizia d'iddi, dissi: Pirchì mi tentati, ippocriti?
	 	 	19 Mustratimi la munita di lu tributu. Ed iddi cci mustraru lu dinaru.
	20 E Gesù cci dissi: Di cui è sta facci, e sta scrizioni?
	21 Cci rispusiru: Di Cesari. Allura cci dissi: Rinniti addunca a Cesari chiddu, chi è di Cesari: e chi ddu, chiè di Diu, a Diu.
	22 Sintennu chistu ristaru maravigghiati, e lassannulu si nni jeru.
	23 Ntra ddu jornu jeru a truvarlu li Sadducei, ca nun cridinu a la resurrezioni, e cci dumannaru,
	24 Dicennu: Maistru, Mosè dissi: Si unu murissi nun avennu un figghiu, chi so frati si maritassi cu la mugghieri di chiddu, acciocchì suscitassi la razza di lu frati so.
	25 Ora cc'eranu ntra di nui setti frati, e lu primu pigghiau mugghieri, e muriu: e nun avennu razza, lassau so mugghieri a so frati.
	26 Lu stissu successi a lu secunnu, a lu terzu, nsinu a lu settimu.
	27 Finalmenti a l' urtimu di tutti muriu puru la fimmina.
	28 A la resurrezioni addunca, di cui di li setti sarrà idda mugghieri? giacchì tutti la possederu.
	 	 	29 Ma Gesù rispunnennu, cci dissi: Siti in erruri, nun sapennu nè li Scritturi, nè lu putiri di Diu.
	30 Giacchì a la resurrezioni nè si pigghia mugghieri, nè maritu: ma sarrannu comu l'ancili di Diu in celu.
	31 Riguardu poi a la resurrezioni di li morti nun aviti liggiutu chiddu, ca è dittu da Diu, lu quali dissi a vui:
	32 Iu sugnu'lu Diu d'Abramu, e lu Diu d' Isaccu, e lu Diu di Giacobbi? Nun è lu Diu di li morti, ma di li vivi.
	33 E li turbi sintennulu, si maravigghiavanu di la so duttrina.
	34 Li Farisei però avennu ntisu, ca avia chiusu la vucca a li Sadducei, si junceru nsemmula:
	35 Ed unu d'iddi dutturi di la liggi l'interrogau pri tentarlu:
	36 Maistru, qual' è lu cchiù gran cumannamentu di la liggi?
	37 E Gesù cci dissi: Ama lu Signuri Diu to cu tuttu lu to cori, cu tutta la to anima, e cu tutta la to menti.
	38 Chistu è lu cchiù granni, e lu primu cumanna
	 	mentu.
	 	 	39 Lu secunnu poi è simili a chistu: Ama lu prossimu to comu te stissu.
	40 Da chisti dui cumannamenti dipenni tutta la liggi, e li profeti.
	41 Essennu cungrigati li Farisei, Gesù l'interrogau, 42 Dicennu: Chi vi pari di Cristu? di cui è figghiu? Cci rispusiru: Di Davidi.
	43 Cci dissi: Comu dunca Davidi lu chiama in spiritu Signuri, dicennu:
	44 Dissi lu Signuri a lu me Signuri: Sedi a la me dritta, nsinattantu chi iu mittirrò li to nnimici pri scabbellu a li toi pedi?
	45 Si dunca Davidi lu chiama Signuri, com' è, ca è figghiu so?
	46 E nuddu cci puteva rispunniri na palora: nè s'arrisicau cchiù nuddu da ddu jornu d' interrogarlu
	 	ancora.
	 	CAP. XXIII.
	 	ALLURA Gesù parrau a li turbi, ed a li soi disci
	 	puli,
	 	2 Dicennu: Supra la catreda di Mosè s' assittaru li Scribi, e li Farisei.
	 	 	3 Perciò tuttu chiddu, chi vi dirrannu di fari, facitilu; ma nun faciti comu iddi fannu: giacchì dicinu, e nun fannu.
	4 Giacchì carricanu pisi grossi, e insopportabili, e li mettinu supra li spaddi di l'omini: ma iddi nun li vonnu spinciri cu un jiditu.
	5 Tuttu chiddu, chi fannu è pr' essiri visti di l'omini: perciò portanu cchiù granni li soi fasci, e s'allonganu li frinzi.
	6 E cci piacinu li primi posti ntra li ceni, e li primi seggi ntra li sinagoghi,
	7 E d'essiri salutati ntra li chiazzi, e d'essiri chiamati da l' omini maistri.
	8 Vuautri però nun vi faciti chiamari maistri. Giacchì unu sulu è lu vostru Maistru, e vuautri siti tutti fratelli.
	9 Nè chiamati a nuddu vostru patri supra la terra: Giacchì lu sulu Patri vostru è chiddu, ca è ntra li celi. 10 Nè vi faciti chiamari maistri: giacchì lu sulu vostru Maistru è Cristu.
	11 Cui si farrà cchiù granni ntra vuautri, sarrà vostru servu.
	12 E cui s'esaltirrà, sarrà umiliatu: e cui s' umiliirrà, sarrà esaltatu.
	 	 	13 Mali pri vuautri, Scribi e Farisei ippocriti: ca chiuditi lu regnu di li celi nfacci a l'omini: Giacchì nè cci trasiti vuautri, nè cci faciti trasiri a chiddi, chi sunnu pri trasiri.
	14 Mali pri vuautri, Scribi e Farisei ippocriti: pirchì vi manciati li casi di li viduvi, facennu longhi orazioni : e pri chistu sarriti cchiù severamenti giudicati.
	15 Mali pri vuautri, Scribi e Farisei ippocriti: ca firriati lu mari e la terra, pri fari un proselitu, e quannu l'aviti fattu, lu faciti addivintari figghiu di l'infernu lu duppiu di vuautri.
	16 Mali pri vuautri, guidi orvi, ca diciti: Si qualcunu jura pri lu tempiu, nun è nenti: ma si jura pri l'oru di lu tempiu, è obbligatu.
	17 Stupidi, ed orvi: Giacchì chi è cchiù assai, l' oru, o lu tempiu, ca santifica l'oru?
	18 E qualunqui jura pri l' otaru, nun è nenti: ma cui jura pri l' offerta, chi cci sta supra, è obbligatu.
	19 Orvi: Chi cosa è cchiù granni, l'offerta, o l' otaru, chi santifica l'offerta?
	20 Cui dunca jura pri l'otaru, jura e pri lu stissu, e pri zoccu cc' è supra.
	21 E cui jura pri lu tempiu, jura pri lu stissu, è pri chiddu, chi cci abita.
	 	 	22 E cui jura pri lu celu, jura pri lu tronu di Diu, e pri chiddu, ca sedi supra lu stissu.
	23 Mali pri vuautri, Scribi e Farisei ippocriti: ca pagati la decima di l' amenta, di l' anitu, e di lu ciminu, e lassati li cosi cchiù mpurtanti di la liggi, lu giudiziu, la misiricordia, e la fidi. Chisti cosi si divunu fari,
	e l'autri nun s' hannu a lassari.
	24 Guidi orvi, ca scartati un zappagghiuni, e v'agghiuttiti un gamiddu.
	25 Mali pri vuautri, Scribi e Farisei ippocriti, ca pulizziati lu fora di lu gottu e di lu piattu: ma dintra siti chini di rapina, e di munnizza.
	26 Fariseu orvu, annetta prima lu dintra di lu gottu e di lu piattu, acciocchì fussi nettu anchi lu fora.
	27 Mali pri vuautri, Scribi e Farisei ippocriti: giacchì siti comu li sepulturi abbianchiati, ca di fora a l'omini parinu beddi, ma dintra sù chini d'ossa di morti, e d'ogni munnizza.
	28 Accussì puru vuautri pariti di fora giusti a la genti: ma dintra siti chini d'ippocrisia e d' iniquità.
	29 Mali pri vuautri, Scribi e Farisei ippocriti, ca fabbricati li sepulturi a li profeti, e adurnati li monumenti di li giusti,
	 	 	30 E diciti: Si fussimu stati a li tempi di li nostri patri, nun sarriamu stati complici comu iddi di lu sangu di li profeti.
	31 Sicchè faciti testimonianza contra vuautri stissi, ca siti figghi di chiddi, ca ammazzaru li profeti.
	32 E vuautri inchiti la misura di li vostri patri. 33 Sirpenti razza di vipari, e comu scampirriti di la cunnanna di l' infernu?
	34 Perciò eccu ca vi mannu profeti, e sapienti, e scribi, e di chisti nn' ammazzirriti e nni crucifiggirriti alcuni, e nni flagellirriti autri ntra li vostri sinagoghi, li persequitirriti di cità in cità:
	35 E cadirrà supra di vuautri tuttu lu sangu giustu sparsu supra la terra, a cuminciari di lu sangu d'Abeli giustu, sinu a lu sangu di Zaccaria figghiu di Barachia, ca l' ammazzastivu ntra lu tempiu e l'otaru.
	36 In virità vi dicu, tutti sti cosi cadirrannu supra la generazioni presenti.
	37 Gerusalemmi, Gerusalemmi, ca ammazzi li profeti, e pitrulii chiddi, ca ti sunnu mannati, quantu voti circavi d'arricogghiri li to figghi, comu la gaddina arricogghi li soi puddicini sutta l' ali, e nun vulisti?
	38 Eccu ca la vostra casa sarrà lassata diserta.
	39 Perciò vi dicu, ca da ora in poi nun mi vidriti
	 	 	 	cchiù, sinu a tantu ca nun dirriti: Binidittu chiddu, ca veni in nomu di lu Signuri.
	 	CAP. XXIV.
	 	E COMU nisciu Gesù di lu tempiu, si nni java. E
	si cci accustaru li soi discipuli, pri faricci a vidiri
	li fabbrichi di lu tempiu.
	 	2 Iddu però cci rispusi e dissi: Viditi tutti sti cosi? In virità vi dicu, nun ristirrà ccà petra supra petra, ca nun sarrà distrutta.
	3 E mentri iddu sideva supra lu munti di l'Olivitu, si cci accustaru segretamenti li discipuli, e cci dissiru: Dinni, quannu succidirrannu sti cosi? e quali sarrà lu signu di la to vinuta, e di la fini di li seculi?
	4 E Gesù rispunnennucci dissi: Dati a cura, ca nuddu vi seducissi.
	5 Giacchì tanti vinirrannu a nomu miu, dicennu: Iu sugnu Cristu: e seducirrannu genti assai.
	6 Pirchì sintirriti parrari di guerri, e di dicirii di guerri. Dati a cura di nun turbarivi. Giacchì sti cosi
	hannu a succediri, ma nun finisci ddocu.
	7 Pirchì si sullivirrannu genti contra genti, e regnu
	 	 	contra regnu, e cci sarrannu pesti, fami, e terremoti ad ogni bánna.
	8 Ma tutti sti cosi sarrannu lu principiu di li disgrazj.
	9 Allura vi jittirrannu ntra li tribulazioni, e v'ammazzirrannu: e sarriti odiati da tutti li genti pri causa di lu me nomu.
	10 E allura tanti sarrannu scannaliati, e si tradirrannu l' unu cu l'autru, e si odiirrannu ntra d' iddi.
	11 E accumparirrannu tanti profeti fausi, e seducirrannu genti assai.
	12 E comu l' iniquità sarrà suprabbunnanti, la carità di tanti s' arrifriddirrà.
	13 Ma cui perseverirrà sinu a la fini, chistu sarrà salvu.
	14 E sarrà pridicatu stu vancelu di lu regnu pri tuttu lu munnu, pri testimonianza a tutti li genti: ed allura vinirrà la fini.
	15 Quannu dunca vidirriti l'abbominazioni di la desolazioni, di la quali parrau lu profeta Danieli, misa ntra lu locu santu: cu' leggi, cumprenna.
	16 Allura chiddi, ca sunnu ntra la Giudia, si nni fuissiru supra li muntagni:
	 	 	17 E cui si trova supra lu tettu, nun scinnissi pri pigghiari cosa di la so casa:
	18 E cui si trova 'n campagna, nun turnassi pri pigghiari la so vesti.
	19 Guai pri li gravidi, o pri chiddi, chi nutricanu ntra ddi jorna.
	20 E prigati, ca nun avissivu a fuiri di nvernu, o di sabatu.
	21 Giacchì allura vi sarrà gran tribulazioni, comu nun cci nn' è stata di lu principiu di lu munnu nsinu ad ora, nè cci nni sarrà cchiù mai.
	22 E si nun fussiru accurzati ddi jorna, nun cci sarria vita, ca sarria salvata: ma pri causa di l'eletti ddi jorna sarrannu accurzati.
	23 Allura si qualcunu vi dicissi: Eccu Cristu è ccà, o ddà: nun cci criditi.
	24 Giacchì accumparirrannu fausi cristi, e fausi profeti: e farrannu miraculi, e prodigj granni, di manerachì sarrannu ingannati (si fussi possibili) puru l'eletti.
	25 Eccu ca iu vi l'aju predittu.
	26 Si dunca vi dirrannu: Eccu ca è ntra lu disertu, nun stati a nesciri: eccu ca è dintra la casa, nun lu criditi.
	27 Giacchì comu lu lampu nesci di l'orienti, e si
	 	 	vidi sinu a l'occidenti, accussì sarrà la vinuta di lu Figghiu di l'omu.
	28 In qualunqui banna sarrà lu corpu, ddà si juncirrannu l' aquili.
	29 Perciò immediatamenti doppu la tribulazioni di ddi jorna lu suli si scurirrà, e la luna nun darrà la so luci, e li stiddi cadirrannu di lu celu, e li potenzj di lu celu si smuvirrannu:
	30 Ed allura lu signu di lu Figghiu di l'omu accumparirrà ntra lu celu: ed allura chiancirrannu tutti li tribù di la terra: e vidirrannu lu Figghiu di l' omu scinniri supra li nuvuli di lu celu cu gran potenza, e maistati.
	31 E mannirrà li soi ancili, li quali cu la trumma, e tu vuci sonora arricugghirrannu li soi eletti di li quattru venti, di l' autu di li celi sinu a li soi confini.
	32 Di l' arvulu di la ficu adunca nsignativi sta parabula: quannu già lu so ramu s'arrinnova e spuntanu li fogghi, canusciti, ca la stati è vicina:
	33 Accussì anchi vuautri, quannu vidirriti tutti sti cosi, sapriti, ca è vicinu a la porta.
	34 In virità vi dicu, ca nun passirrà sta generazioni, ca tutti sti cosi succidirrannu.
	35 Lu celu e la terra finirrannu, ma li mei palori nun manchirrannu.
	 	 	36 Però lu jornu e l' ura nuddu la sapi, mancu l'ancili di lu celu, ma lu sulu me Patri.
	37 E comu a li tempi di Noè, accussì sarrà a la vinuta di lu Figghiu di l'omu.
	38 Giacchì comu ntra li jorna prima di lu dilluviu manciavanu e vivianu, si maritavanu e pigghiavanu mugghieri, sinu a lu jornu, ca Noè trasiu ntra l'arca,
	39 Enun si nn' addunaru ca quannu vinni lu dilluviu, e si li purtau tutti: accussì sarrà a la vinuta di lu Figghiu di l'omu.
	40 Allura dui si truvirrannu ntra na campagna: unu sarrà pigghiatu, e l'autru sarrà lassatu.
	41 Dui fimmini macinirrannu a lu mulinu: una sarrà pigghiata, e l'autra sarrà lassata.
	42 Stati allerta dunca, giacchì nun sapiti, a chi ura lu Signuri vostru vinirrà.
	43 Chistu però sappiati, ca si lu patri di famigghia sapissi, a chi ura avi a veniri lu latru, certamenti starria allerta, e nun farria scassari la so casa.
	41 Perciò anchi vuautri siati preparati: giacchì ntra l'ura, ca nun pinsati lu Figghiu di l' omu vinirrà.
	45 Cui è ddu servu fidili, e prudenti, ca lu so patruni lu fici suprastanti di la so famigghia, pri daricci a manciari giustu a tempu?
	 	H
	 	 	 	46 Beatu ddu servu, ca quannu vinirrà lu patruni, lu truvirrà facennu accussì.
	47 In virità vi dicu, ca cci darrà lu maneggiu di tutti li soi beni.
	48 Si però ddu servu tintu dirrà ntra lu so cori: Lu me patruni tardirrà a veniri:
	49 E cumincirrà a vastuniari li cumpagni soi, ed a manciari e viviri cu li mbriachi:
	50 Vinirrà lu patruni di stu servu, ntra lu jornu, ca nun si l'aspetta, e ntra dd' ura, ca nun sapi:
	51 E lu spartirrà, e mittirrà la so partita cu l'ippocriti. E ddà cci sarrà chiantu, e scrusciu di denti.
	 	CAP. XXV.
	 	ALLURA lu regnu di li celi s'assimigghirrà a deci
	virgini, ca pigghiannu li soi lucerni nisceru
	ncontra a la spusu ed a la spusa.
	2 Ma cincu d' iddi eranu sciocchi, e cincu giudiziusi : 3 E li cincu sciocchi, avennu pigghiati li lucerni, nun si pigghiaru cu iddi l'ogghiu:
	4 Li giudiziusi però si pigghiaru cu li lucerni li ciaschi cu l'ogghiu.
	 	 	5 E lu spusu essennu in ritardu, a tutti cci vinni lu sonnu e s' addurmisceru.
	 	lu
	 	6 Però a menzannotti si ntisi na vuci: Eccu ca veni spusu, itici a lu ncontru.
	7 Allura si suseru tutti ddi virgini, e aggiustaru li soi lucerni.
	8 Li sciocchi però dissiru a li giudiziusi: Datinni di lu vostru ogghiu: giacchì li nostri lucerni s' astu
	 	tanu.
	 	9 Li giudiziusi rispusiru, e dissiru: Siccomu nun abbastirria nè a nuatri, nè a vuautri, iti cchiuttostu unni si vinni, ed accattativillu.
	10 Ma mentri si lu javanu ad accattari, vinni lu spusu: e chiddi, ca eranu pronti, traseru cu iddu a lu zitaggiu, e la porta fu chiusa.
	11 A l'ultimu vinniru puru l' autri virgini, dicennu : Signuri, Signuri, aprinni.
	12 Ma iddu rispusi e dissi: In virità vi dicu, iu nun vi canusciu.
	13 Perciò stati vigilanti, ca nun sapiti nè lu jornu, nè l' ura.
	14 Giacchì comu un omu jennu a longu viaggiu, chiamau li soi servi, e cci detti in manu li soi beni.
	15 E detti ad unu cincu talenti, a nautru però dui,
	 	 	ed a nautru unu, e ad ognunu secunnu la so abilità, e subitu partiu.
	16 E chiddu, chi avia avutu li cincu talenti, li jiu a niguziari, e nni guadagnau nautri cincu.
	17 Di la stissa manera chiddu, chi nn' avia ricivutu dui, nni guadagnau nautri dui.
	18 Ma chiddu, chi nn' avia ricivutu unu, si nni jiu, fici un fossu 'n terra, ed ammucciau li dinari di lu so patruni.
	19 E doppu tantu tempu turnau lu patruni di ddi servi, e cci dumannau li cunti.
	20 E vinennu chiddu, chi avia ricivutu li cincu talenti, cci nni presentau nautri cincu, dicennu: Signuri, mi cunsignasti cincu talenti, ed eccunni nautri cincu, ca aju guadagnatu.
	21 Lu so patruni cci dissi: Bravu, servu bonu e fidili, giacchi fusti fidili pri lu pocu, ti ncarichirrò di l'assai: veni a godiri cu lu to patruni.
	22 Vinni poi chiddu, chi avia ricivutu dui talenti, e dissi: Signuri, mi cunsignasti dui talenti, eccunni nautri dui, ca aju guadagnatu.
	23 Lu so patruni dissi: Bravu, servu bonu e fidili, giacchì fusti fidili pri lu pocu, ti ncarichirrò di l' assai : veni a godiri cu lu to patruni.
	 	 	24 Ed essennu vinutu chiddu, chi avia ricivutu un talentu, dissi: Signuri, sacciu, ca sì un omu duru, ca meti, unni nun hai siminatu, ed arricogghi, unni nun hai jittatu nenti:
	25 E mi scantavi, e jivi ad ammucciari lu to talentu sutta terra. Eccu ccà cc' è la robba tua.
	26 Ma lu patruni cci rispusi, e dissi: Servu tintu, e lagnusu, sapivi, ca metu, unni nun aju siminatu, ed arricogghiu, unni nun aju jittatu:
	27 Duvivi dunca dari li mei dinari a li mircanti, e vinennu avria ricivutu certu lu miu cu li frutti.
	28 Livaticci perciò lu talentu, e datilu a chiddu, chi avi li deci talenti.
	29 Giacchì a chiddu, chi avi cci sarrà datu, e si truvirrà ntra l'abbunnanza: ma a chiddu, chi nun avi, cci sarrà livatu puru chiddu, chi pò aviri.
	30 E lu servu inutili jettatilu ntra li tenebri di fora: ddà cci sarrà chiantu, e scrusciu di denti.
	31 Quannu poi vinirrà lu Figghiu di l'omu ntra la sua maistà, e tutti l' ancili cu iddu, allura sidirrà supra lu tronu di la so gloria:
	32 E s' arricugghirrannu avanti ad iddu tutti li genti, e li spartirrà l'uni di l'autri, comu lu pasturi sparti li pecuri di li crapetti:
	 	 	33 E mittirrà li pecuri a la so dritta, e li crapetti a la manca.
	34 Allura lu re dirrà a chiddi, chi sunnu a la so dritta: Viniti, biniditti da me Patri, pigghiati possessu di lu regnu preparatu pri vuautri di la criazioni di lu
	 	munnu.
	 	35 Giacchì appi fami, e mi dastivu a manciari: appi siti, e mi dastivu a viviri: era furasteri, e m' accugghistivu:
	36 Era nudu, e mi cummigghiastivu: malatu, e mi visitastivu: era carzaratu, e mi vinistivu a vidiri.
	37 Allura cci rispunnirrannu li giusti, dicennu: Signuri, quannu mai ti vittimu affamatu, e ti dettimu a manciari: assitatu, e ti dettimu a viviri?
	38 Quannu ti vittimu furasteri, e ti dettimu ricettu: o nudu, e ti cummigghiammu?
	39 O quannu ti vittimu malatu, o carzaratu, e ti vinnimu a visitari?
	40 E lu re rispunnennu, cci dirrà: In virità vi dicu, quannu avriti fattu qualchi cosa pri lu cchiù minimu di sti mei fratelli, lu facistivu a mia.
	41 Allura dirrà puru a chiddi, chi sarrannu a la manca: Alluntanativi di mia, mmaliditti, ntra lu focu eternu, ca è preparatu pri lu diavulu, e pri li soi ancili.
	 	 	42 Giacchi appi fami, e nun mi dastivu a manciari: appi siti, e nun mi dastivu a viviri:
	43 Era furasteri, e nun m' accugghistivu: nudu, e nun mi cummigghiastivu: malatu, e carzaratu, e nun mi visitastivu.
	44 Allura rispunnirrannu puru chisti, dicennu: Signuri, quannu mai ti vittimu affamatu, o assitatu, o furasteri, o nudu, o malatu, o carzaratu, e non t'avemu ajutatu?
	45 Allura cci rispunnirrà, dicennu: In virità vi dicu: Ogni vota, ca nun l' aviti fattu ad unu di li cchiù minimi di chisti, mancu l'aviti fattu a mia.
	46 E chisti irrannu ntra li peni eterni: li giusti però ntra la vita eterna.
	 	CAP. XXVI.
	 	E SUCCESSI, ca doppu ca Gesù finiu tutti sti
	discursi, dissi a li soi discipuli:
	2 Sapiti, ca doppu dui jorna è Pasqua, e ca lu Figghiu di l'omu sarrà cunsignatu pri essiri crucifissu.
	3 Allura si riuneru li capi di li sacerdoti, e l'anziani di lu populu ntra l' atriu di lu principi di li sacerdoti, chi si chiamava Caifassu:
	 	 	4 E tinniru cunsigghiu pri catturari cu ngannu a Gesù, e farlu muriri.
	5 Ma dicevanu: No di festa, acciocchì nun avissi a succediri tumultu ntra lu populu.
	6 Ed essennu Gesù a Betania in casa di Simuni lu libbrusu,
	7 Si cci avvicinau na fimmina tinennu un vasu d'alabastru cu nguentu prizziusu, e lu spargiu supra la so testa, mentri era a tavula.
	8 Vidennu chistu i discipuli, s' indignaru, dicennu : E pirchi stu sfragu?
	9 Giacchi s'avria pututu chistu vinniri caru, e darisi a li poviri.
	10 Ma Gesù sapennulu, cci dissi: Pirchi siddiati a sta fimmina? Giacchì ha fattu un'opera bona pri mia. 11 Pirchi avriti sempri li puvireddi cu vuautri: ma a mia nun m'avriti sempri.
	12 Giacchì mittennu idda stu nguentu supra lu me corpu, lu fici comu pri sepellirimi.
	13 In virità vi dicu, ca in qualunqui parti di lu munnu sarrà pridicatu stu vancelu, si dirrà puru chiddu, chi idda avrà fattu pri so memoria.
	14 Allura jiu unu di li dudici, ca si chiamava Giuda Iscarioti, a truvari li capi di li sacerdoti:
	 	 	15 E cci dissi: Chi mi vuliti dari, ca iu vi lu cunsignu ntra li manu? Ed iddi cci proposiru trenta muniti d'argentu.
	16 E d' allura in poi circava l'occasioni di tradirlu.
	17 Ma lu primu jornu di l'azzimi li discipuli jeru unni Gesù, dicennucci: Unni voi, ca t' apparicchiassimu pri fari la Pasqua?
	18 E Gesù rispusi: Jiti a la cità unni un tali, e diciticci: Lu Maistru dici: Lu me tempu s' avvicina, farrò la Pasqua in casa tua cu li mei discipuli.
	19 E li discipuli ficiru secunnu cci aveva ordinatu Gesù, e prepararu la Pasqua.
	20 Ed arrivata la sira, era assittatu a tavula cu li soi dudici discipuli.
	21 E mentri iddi manciavanu, cci dissi: In virità vi dicu, ca unu di vuautri mi tradirrà.
	22 Ed iddi afflitti summamenti, accuminzaru a diri ad unu ad unu: Sugnu forsi iu, o Signuri?
	23 Ed iddu rispusi, e dissi: Cui metti cu mia la manu ntra lu piattu, chistu mi tradirrà.
	24 Lu Figghiu di l'omu certu si nn' avi a jiri, comu è scrittu pri iddu: guai però a chidd' omu, da cui lu Figghiu di l'omu sarrà tradutu: sarria statu megghiu pri dd' omu, chi nun fussi mai natu.
	 	 	25 E Giuda, ca lu tradiu rispunnennu, dissi: Forsi sugnu iu, Maistru? Cci dissi: Tu lu dicisti.
	26 E mentri iddi cenavanu, Gesù pigghiau lu pani. lu binidiciu, e lu rumpiu, e lu detti a li soi discipuli, e dissi: Pigghiati, e manciati: chistu è lu me corpu.
	27 E pigghiannu lu calici, rinniu grazii: e cci lu detti, dicennu: Viviti di chistu tutti.
	28 Giacchì chistu è lu sangu miu di lu novu tistamentu, lu quali sarrà spargiutu pri genti assai in rimissioni di li piccati.
	29 Ora iu vi dicu, ca nun vivirrò da ora 'n poi di stu fruttu di la viti, sinu a ddu jornu, ca lu vivirrò novu cu vuautri ntra lu regnu di lu Patri miu.
	30 E cantatu l' innu, jeru a lu munti di l' Olivitu.
	31 Allura cci dici Gesù: Tutti vuautri patirriti scannalu pri causa mia, ntra sta notti. Giacchì è scrittu: Nsirtirrò lu pasturi, e si spirdirrannu li pecuri di la greggi.
	32 Ma doppu chi risuscitirrò, vinirrò avanti di vuautri in Galilia.
	33 Ma Petru rispunnennu, cci dissi: E si tutti avrannu scannalu pri tia, iu certu nun sarrò scannaliatu.
	34 Gesù cci dissi: Ti dicu in virità, ca sta notti, prima ca lu gaddu cantassi, mi nighirrai tri voti.
	 	 	35 Petru cci dissi: Ancurchì iu duvissi muriri cu tia, nun ti nighirrò. E lu stissu dissiru tutti li discipuli.
	36 Allura Gesù jiu cu iddi ntra un locu chiamatu Getsemani, e dissi a li soi discipuli: Assittativi ccà, mentri iu vaju ddà a fari orazioni.
	37 E pigghiannusi cu iddu Petru, e li dui figghi di Zebedeu, accuminzau ad angustiarisi e ad esseri malinconicu.
	38 Allura cci dissi: La me anima è afflitta nsinu a la morti: ristativi ccà, e vigghiati cu mia.
	39 E avanzannusi tanticchia, si jittau facci pri terra, prigannu, e dicennu: Patri miu, si è possibili, si livassi d'avanti a mia stu calici; ma però no comu vogghiu iu, ma comu voi tu.
	40 E jiu unni li soi discipuli, e li truvau durmennu, e dici a Petru: Accussì nun putistivu vigghiari cu mia un' ura?
	41 Vigilati, e prigati, ca nun trasissivu in tentazioni. Lu spiritu veramenti è prontu, ma la carni è debuli.
	42 E si nni jiu pri la secunna vota, e prigau, dicennu: Patri miu, si nun pò stu calici passari senza chi mi lu vivissi, sia fatta la tua volontà.
	 	 	43 E turnau di novu, e li truvau durmennu : giacchì l'occhi d'iddi eranu aggravati.
	44 Ed avennuli lassatu, si nni jiu di novu, e prigau la terza vota, dicennu li stissi palori.
	45 Allura jiu unni li soi discipuli, e cci dissi: Durmiti ora, e ripusativi: eccu ca s' avvicinau l' ura, e lu Figghiu di l'omu sarrà cunsignatu ntra li manu di li piccaturi.
	46 Susitivi, jamuninni: eccu ca s' avvicina chiddu, ca mi tradirrà.
	47 Mentri stava parrannu, eccu Giuda unu de li dudici, e cu iddu una gran turba cu spati e vastuni mannati da li capi di li sacerdoti, e da l'anziani di lu populu.
	48 E chiddu, ca lu tradiu, cci detti ad iddi lu signali, dicennu: Chiddu, ca iu vasirrò, è iddu, catturatilu.
	49 E a lu mumentu ncugnannusi a Gesù, dissi: Diu ti salvi, Maistru. Elu vasau.
	50 Gesù cci dissi: Amicu, pri chi cosa vinisti? Allura si ficiru avanti, e misiru li manu di supra a Gesù, e lu pigghiaru.
	51 Ed eccu unu di chiddi, ca era cu Gesù, stinnennu la manu, tirau la so spata, e firennu un servu di lu capu di li sacerdoti cci tagghiau l'oricchia.
	 	 	52 Allura Gesù cci dissi: Rimetti la to spata ntra lu so locu. Giacchì tutti chiddi, chi darrannu di manu a la spata, murirrannu di spata.
	53 Chi ti cridi, ca nun pozzu prigari lu Patri miu, pri mannarimi ora cchiù di duduci legioni d' ancili?
	54 E comu si verifichirrianu li Scritturi, ca avi a succediri accussì?
	55 Ntra ddu puntu dissi Gesù a li turbi: Comu si fa cu 'n assassinu niscistivu cu spati e cu vastuni pri vinirimi a pigghiari: ogni jornu mmenzu di vuautri sideva nsignannu ntra lu tempiu, e nun mi pigghiastivu.
	56 E tuttu chistu è successu, acciocchì si verificassiru li Scritturi di li profeti. Allura tutti li discipuli, lassannulu, si nni fujeru.
	57 Ma chiddi affirrannu a Gesù, lu purtaru a Caifassu lu capu di li sacerdoti, unni s' arricugghieru li Scribi e l' anziani.
	58 Petru però l'accumpagnava a longa manu nsinu a l'atriu di lu capu di li`sacerdoti. E trasennu dintra, s' assittava cu li ministri, pri vidiri la fini.
	59 Ma li capi di li sacerdoti, e tuttu lu cunsigghiu circavanu un testimoniu fausu contra Gesù, pri purtarlu la morti :
	 	a
	 	 	60 E nun lu truvavanu, benchì cci fussiru tanti testimonj fausi. Ma finalmenti vinniru dui testimonj fausi, 61 Li quali dissiru: Iddu ha dittu: Pozzu sdirrubbari lu tempiu di Diu, e doppu tri jorna rifabbricarlu.
	62 Allura lu capu di li sacerdoti susennusi, cci dissi: Nun rispunni nenti a chistu, ca iddi dicinu contra di tia? 63 Ma Gesù nun parrava. E lu capu di li sacerdoti cci dissi: Ti scunciuru pri parti di lu Diu vivu, ca nni dicissi, si tu sì Cristu figghiu di Diu.
	64 Gesù cci rispusi: Tu lu dicisti. Anzi vi dicu, ca cchiù tardu vidirriti lu Figghiu di l'omu assittatu a la dritta di la maistà di Diu vinennu ntra li nuvuli di lu celu.
	65 Allura lu capu di li sacerdoti sfardau li soi vistimenti, dicennu: Bestemiau: chi bisognu avemu cchiù di testimonj? eccu ca ora sintistivu la bestemia:
	66 Chi vi nni pari? E chiddi rispunnennu dissiru: E reu di morti.
	67 Allura cci sputaru 'n facci, e cci dettiru pugna, ed autri cci dettiru timpuluni,
	68 Dicennu: Addimina Cristu, cui è, ca ti vastuniau?
	69 Petru però era assittatu fora ntra l'atriu: e si cci
	 	 	ncugnau na criata, dicennu: Tu puru eri cu Gesù di Galilia.
	70 Ed iddu nigau avanti a tutti, dicennu: Nun sacciu chiddu, chi dici.
	71 E niscennu iddu di la porta, lu vitti nautra criata, e dissi a chiddi, ca eranu ddà: Chistu puru era cu Gesù Nazarenu.
	72 E nigau di novu cu juramentu: Iu nun l'aju canusciutu mai.
	73 E doppu un pizzuddu si ncugnaru chiddi, chi cc' eranu, e dissiru a Petru: Veramenti tu puru sì unu d'iddi: giacchì lu to parrari lu fa a vidiri.
	74 Allura accuminzau a mannarisi jastimi, ed a spirgiurari, ca nun avia mai canusciutu tali omu. E subitu lu gaddu cantau.
	75 E Petru si rigurdau di li palori di Gesù, ca dissi: Prima ca lu gaddu cantassi, mi nighirrai tri voti. E nisciutu fora chianciu amaramenti.
	 	CAP. XXVII.
	 	Q
	 	UANNU fici jornu, tutti li capi di li sacerdoti, e l'anziani di lu populu tinniru cunsigghiu contra Gesù, pri mannarlu a morti.
	 	 	2 E lu purtaru attaccatu, e lu cunsignaru a lu naturi Ponziu Pilatu.
	 	guver
	 	3 Allura Giuda, ca l' avia tradutu, vidennu, ca Gesù era cunnannatu; mossu da lu pintimentu restituiu li trenta dinari a li capi di li sacerdoti, e a l' anziani, 4 Dicennu: Aju piccatu cu tradiri lu sangu innoccenti. Ma chiddi cci dissiru: Nui chi nn' avemu a fari? Pensacci tu.
	5 E jittannu la munita d'argentu ntra lu tempiu, si nni jiu: e c'un chiaccu si mpinniu.
	6 Ma li capi di li sacerdoti, pigghiannusi li dinari, dissiru Nun li putemu rimettiri ntra la cascia: giacchi sù prezzu di sangu.
	7 E tinutu cunsigghiu, nn' accattaru un tirrenu d'un stazzunaru, pri farini na sepultura di forasteri.
	8 Pri sta raggiuni ddu tirrenu si chiama sinu ad oggi, Haceldama, chi voli diri, campu di lu sangu.
	9 Allura si verificau chiddu, chi fu predittu di Geremia profeta, ca dici: E si pigghiaru trenta dinari d'argentu, comu prezzu di chiddu, chi fu accattatu pri prezzu di li figghi d' Isdraeli:
	10 E li mpiegaru pri un tirrenu di stazzunaru, comu m' ordinau lu Signuri.
	11 Gesù poi fu presentatu avanti lu guvernaturi, ed
	 	 	iddu lu nterrogau, dicennu: Si tu lu Re di li Judei? Gesù cci dissi: Tu lu dici.
	12 Ed essennu accusatu da li capi di li sacerdoti, e da l' anziani, nun rispusi nenti.
	13 Allura Pilatu cci dissi: Nun senti tutti sti testimonianzi contra di tia?
	14 E nun rispusi nenti a ddi palori, di manerachì lu guvernaturi nni ristau fortementi maravigghiatu.
	15 Ora era solitu lu guvernaturi di cuncediri a lu populu ntra un jornu di sollennità ddu carzaratu, ca avissiru dumannatu.
	16 Ed iddu aveva allura un carzaratu famusu, chi si chiamava Barabba.
	17 Ed essennu iddi ddà junciuti, Pilatu cci dissi: A cui vuliti, ca vi liberassi: a Barabba, o a Gesù, dittu Cristu?
	18 Giacchì sapeva, ca pri invidia l'avevanu arri
	 	statu.
	 	19 E mentri iddu giudicava in tribunali, so mugghieri cci mannau a diri: Nun ti nni ncarricari di ddu giustu, giacchì oggi aju suffertu assai ntra lu sonnu pri causa
	 	sua.
	 	20 Ma li capi di li sacerdoti, e l'anziani persuaderu
	 	I
	 	 	lu populu a dumannari a Barabba, ed a fari muriri a Gesù.
	21 E rispunnennu lu guvernaturi, cci dissi: Cui vuliti, ca vi cunsignassi di li dui? E rispusiru: Barabba. 22 E cci dissi Pilatu: Chi nni faroggiu dunca di Gesù, chiamatu Cristu?
	23 E tutti dissiru: Si crucifigissi. Lu guvernaturi cci dissi: Ma chi mali ha fattu? E chiddi cchiù assai gridavanu: Si crucifigissi.
	24 Vidennu però Pilatu, ca nenti giuvava, ma si faceva cchiù baraunna: pigghiannu l'acqua, si lavau li manu avanti a lu populu, dicennu: Iu sugnu innoccenti di lu sangu di stu giustu: vi la vidirriti vuautri.
	25 E rispunnennu tuttu lu populu, dissi: Lu sangu d' iddu supra di nui, e supra di li nostri figghi.
	26 Allura cci liberau a Barabba: e cci cunsignau a Gesù flagellatu pri crucifiggirlu.
	27 Allura li surdati di lu guvernaturi, avennu purtatu a Gesù ntra lu pretoriu, arricugghieru ntornu ad iddu tutta la coorti:
	28 Ed avennulu spugghiatu, cci misiru di supra un mantellu di sgarlatu,
	29 E ntrizzannu na curuna di spini, cci la misiru ʼn
	 	 	testa, e na canna ntra la manu dritta. Ed addinucchiannusi avanti ad iddu, lu trizziavanu, dicennu: Ti salutamu, re di li Judei.
	30 E sputannucci 'n facci, pigghiaru la canna, e cci la sbattevanu 'n testa.
	31 E doppu d'avirlu trizziatu, e spugghiatu di lu mantellu, lu visteru cu li soi robbi, e lu purtaru a crucifiggiri.
	32 E comu nisceru ncuntraru unu di Cireni, chiamatu Simuni: e lu custrinceru a purtari la cruci d'iddu. 33 E arrivaru a na parti, chiamata Golgota, ca significa locu di lu Calvariu.
	34 E cci dettiru a viviri vinu mmiscatu cu lu feli. Ed avennulu assaggiatu, nun nni vosi viviri.
	35 E doppu ca lu crucifiggeru, si sparteru li soi vistimenti, tirannuli a sorti: acciocchì si verificassi chiddu, chi fu dittu da lu profeta, chi dici: Si sparteru ntra d' iddi li mei vistimenti, e si tiraru a sorti la me vesti.
	36 Ed essennusi assittati, cci facevanu la guardia.
	37 E cci misiru supra la testa lu scrittu di la so cunnanna: Chistu è Gesù Re di li Judei.
	38 Allura foru crucifissi cu iddu dui latruni, unu a la dritta, e nautru a la manca.
	 	 	39 E chiddi, chi passavanu, cci mannavanu jastimi tistiannucci,
	40 E cci dicevanu: O tu, ca sdirrubbi lu tempiu di Diu, e lu rifabbrichi ntra tri jorna, salvati tu stissu: Si sì figghiu di Diu, scinni di la cruci.
	41 Comu puru li capi di li sacerdoti trizziannulu nsemmula cu li Scribi e l' anziani, dicevanu :
	42 Salvau a l'autri, ma nun si potti salvari iddu stissu: si è lu re d' Isdraeli, scinnissi ora di la cruci, e cci cridemu:
	43 Cunfidau cu Diu: lu liberassi ora, si voli: giacchì dissi: Sugnu figghiu di Diu.
	44 E lu stissu cci rimproveravanu li latruni, ca eranu crucifissi cu iddu.
	45 Ma da l'ura sesta sinu a la nona cci foru tenebri pri tutta la terra.
	46 E versu l'ura nona, Gesù esclamau cu na gran vuci dicennu: Eli, Eli, lamma sabacthani? ca significa: Diu miu, Diu miu, pirchì m' abbannunasti?
	47 Ma certuni di chiddi, chi eranu ddà presenti, e chi lu sintianu, dicianu: Chistu chiama ad Elia.
	48 E subitu unu d' iddi currennu pigghiau na sponza, l' assuppau d'acitu, e mittennula 'n cima a na canna, cci dava a viviri.
	 	 	49 L'autri però dicianu: Aspetta, videmu, si vinissi Elia pri liberarlu.
	50 Gesù però sclamannu nautra vota cu na gran vuci, spirau.
	51 Ed eccu ca lu velu di lu tempiu si sfardau in dui di supra sinu a sutta, e la terra trimau, e li petri si
	 	rumperu,
	 	52 E li sepulturi s'apreru: e tanti corpi di santi, ca durmevanu, risuscitaru.
	53 E niscennu di li sepulturi doppu ca iddu risuscitau, vinniru ntra la cità santa, ed accumpareru a tanti.
	54 Ma lu Centuriuni, e chiddi, chi cu iddu facevanu la guardia a Gesù, vistu lu terremotu e chiddu, chi succideva, appiru gran paura, e dicevanu: Veramenti Figghiu di Diu era chistu.
	55 Cc'eranu puru ddà in luntananza tanti fimmini, ca eranu vinuti appressu a Gesù di la Galilia, e l'avianu
	 	assistutu:
	 	56 Ntra li quali cc'era Maria Maddalena, e Maria matri di Japicu, e di Giuseppi, e la matri di li figghi di Zebedeu.
	57 Ed essennusi fattu sira, vinni un certu omu riccu
	 	 	d' Arimatia, chiamatu Giuseppi, ca era puru discipulu di Gesù.
	58 Iddu jiu a truvari a Pilatu, e cci dumannau lu corpu di Gesù. Allura Pilatu ordinau, ca lu corpu fussi rinnutu.
	59 E Giuseppi pigghiau lu corpu, e l'ammugghiau ntra un linzolu nettu.
	60 E lu misi ntra la sua sepultura nova, c' avia scavata ntra la rocca. Ed arruzzulau na gran petra supra la mbuccatura di la sepultura, e si ritirau.
	61 Ed eranu ddà Maria Maddalena, e l' autra Maria, assittati nfacci di la sepultura.
	62 Lu jornu appressu, ca è chiddu doppu la Parascevi, si junceru li capi di li sacerdoti, e li Farisei unni Pilatu,
	63 E dissiru: Signuri, nn' avemu arrigurdatu, ca ddu sedutturi dissi, mentri era vivu: Doppu tri jorna risuscitirrò.
	64 Ordina dunca, ca fussi guardata la sepultura sinu a lu terzu jornu: acciocchi nun avissiru a veniri li soi discipuli ad arrubbarlu, e dicissiru a lu populu: Arrisuscitau di li morti: e sarria st' ultimu ngannu peju di lu primu.
	 	 	 	65 Pilatu cci dissi: Aviti li guardii, jiti, e guardatilu comu megghiu sapiti.
	66 E chiddi si nni jeru, crisceru li guardii a la sepultura, e misiru lu sigillu supra la petra.
	 	M
	 	CAP. XXVIII.
	 	A la sira di lu sabatu, ca spuntava lu primu jornu di la simana, vinniru Maria Maddalena, e l'autra Maria, a visitari lu sepulcru.
	2 Ed eccu ca successi un gran terremotu. Giacchì l'ancilu di lu Signuri scinniu di lu celu: e avvicinannusi rivutau la petra, e si cci assittau di supra:
	3 E lu so aspettu era comu lu lampu, e la so vesti comu la nivi.
	4 Pri la paura d' iddu li guardii si spavintaru, ed addivintaru comu li morti.
	5 L'ancilu parrau, e dissi a li fimmini: Vuautri nun abbiati paura: giacchì sacciu, ca circati a Gesù crucifissu:
	6 Nun è ccà: pirchi arrisuscitau, comu dissi. Viniti a vidiri lu locu, unni era misu lu Signuri.
	7 E subitu jiti a diri a li soi discipuli, ca arrisuscitau:
	 	 	ed è già avanti a vuautri in Galilia: ddà lu vidirriti. Eccu ca vi l'aju predittu.
	8 E subitu si nni jeru di lu sepulcru cu timuri, e gaudiu granni, currennu a dari la nova a li soi discipuli. 9 Ed eccu Gesù, ca cci jiu ncontra, dicennu: Diu vi salvi. Ed iddi si cci accustaru, e cci strinceru li pedi, e l'aduraru.
	10 Allura cci dissi Gesù: Nun aviti paura. Iti ad avvisari li mei frati, ca jissiru in Galilia: ddà mi vidir
	 	rannu.
	 	11 Li quali essennusinni juti, eccu alcuni di li guardii jeru a la cità, e rappurtaru a li capi di li sacerdoti tuttu chiddu, chi avia successu.
	12 E juncennusi cu l'anziani, e tinutu cunsigghiu, dettiru bona summa di dinaru a li surdati,
	13 Dicennuci: Diciti: Li soi discipuli vinniru di notti, e si lu pigghiaru, mentri nui durmiamu.
	14 E si lu guvernaturi vinissi a sapirlu, nui lu persuadirremu, e nun vi farremu fari nenti.
	15 E chiddi, pigghiannusi li dinari, ficiru comu cci fu dittu. E si sparsi sta vuci ntra li Judei, sinu a lu jornu d'oggi.
	16 Ma l' unnici discipuli si nni jeru in Galilia ntra la muntagna, chi cci avia disignatu Gesù.
	 	 	 	17 E vidennulu l'adoraru: ma alcuni nni dubbitaru.
	18 E Gesù accustannusi cci parrau, dicennu: M'è stata data ogni potestà in celu ed in terra.
	19 Jiti addunca, istruiti tutti li genti: vattiannuli in nomu di lu Patri, e di lu Figghiu, e di lu Spiritu santu:
	20 Nsignannucci ad osservari tuttu chiddu, chi v' aju ordinatu: ed eccu ca sugnu cu vuautri tutti li jorna, sinu a la cunsumazioni di li seculi.
