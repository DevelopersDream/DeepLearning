	 	 	 	Ma finalmenti vui nun rammintati





Chiddu chi nni prumetti lu prufeta,


Cioè d'essiri tutti primiati


	Comu un cumpensu di guirrera meta





Cu li celesti Huris, tantu vizzusi


	'N menzu a profumi e canti armuniusi?
	 	Cussi diceva Alì: quannu l'amici
	Cu li cchiù vivi applausi l'appruvaru;





E quasi in premiu di dd'idia filici


La picciotta cchiù bedda ci accurdaru





Quannu sarrianu tutti pussissuri


Di ddi ciuriddi tenniri d'amuri.


	 	V.
	 	Mentri lu Turcu avia cu sti ragiuni





Tanti casteddi in aria fabbricatu,


Un picciutteddu, Vicenzu Tistuni,


	Cu na vizzusa giuvina a lu latu





Gudia la duci e tennira alligrizza


Di scelti amici a tavula assittatu.


	La giuvinotta di la niura trizza





Cu li grann'occhi soi comu dui stiddi


La rigina paria di la biddizza.


	 	 	Di purpura sfumati li masciddi,





Li labbra eranu ciaccula d'amuri,


Chi nciammava li cori a middi


	Nicili, ben tagghiata, a li biancuri





Di la sua peddi morbita na sita


	 	middi.
	 	Cchiù bedda accumparia 'n menzu li ciuri.
	Tal era sta picciotta sapurita
	'N menzu ddu gruppu di sinceri amici





A cui facia letissima la vita.


	O quantu si sintevanu filici
	 Sti giuvini amurusi in cumpagnia





Di dda liggiadra e cara Berenici!


Li vezzi cchiù gintili d'alligria,





Li scherzi cchiù picanti e nzuccarati


Ognunu di ddi giuvini facìa.


	Sulu Vicenzu ntra pinseri ngrati





Comu si fussi stupitu guardava


Tutti dd'oggetti rari e dilicati.


	Quannu la spusa sua chi l'adurava,





'N vidillu quasi oppressu e pinsirusu,


Ca la cchiù duci grazia ci spïava,


	Dicennuci : - Adurabili miu spusu,
	 	-
	 	Dimmi, pirchì ti strudi ntra l'affanni?





Forsi lu nostru briu chi t'è siddusu?


	-No, cara Betta, no; staju pinsannu





(Comu scossu da fulmini rispusi )


Quantu com'ora nui stamu pinannu.


	 	Stu pugnu di Nfidili scannalusi





Nni vonnu ad ogni costu ncuitari


Cu prepotenzi e modi suvirchiusi.





Si vidinu na donna caminari,


	Comu pri la sua preda esperti cani,





Cercanu di vulilla attapanciari.


	Di poi si a parti scogniti e luntani





Ncontranu qualchi beddu criaturi,


Li perfidi e crudili Musulmani


	Lu spiriscinu allura; e oh Diu chi orruri!





Lu scannanu di bottu cu lu ntentu


D'asciari suttirranii truvaturi.


	E giustu ajeri, ancora mi rammentu,





Mentri un omu guidava lu zimmili


E caminava carricu a gran stentu,





Mmesti per accidenti un Infidili,


	 Lu quali ntra lu cori ci ficcau





Un corpu spavintevuli di stili.


Cussì dissi Vicenzu, e si stujau,


	 Cu la sua larga manu e vigurusa,





Na lagrima ch'allura ci spuntau.


Quannu la sua diletta amica spusa,





Accumpagnata da li fidi amici,


Cu na vucidda mesta e dulurusa,


	- Caru Vicenzu-subitu ci dici
	 	Pirchi ti duni 'n preda a sti turmenti,





Chi la tua vita renninu nfilici?


	 	 	No, nun pinsari a sta spietata genti;





C'è cui ci pensa, e poi ci pensa Diu,


Chi vidi tuttu, e nun si scorda nenti.---





Dissi la vaga Betta, e succidiu


A sti paroli saggi e nzuccarati





Una sirinatà china di briu.


	Li frutti cchiù squisiti e dilicati





Accriscianu la pompa a lu banchettu,


E a ddi curuzzi tutti nnamurati


	La gioja rinascìa dintra lu pettu.
	 	VI.
	 	S'era Vicenzu sirinatu appena,





Quannu li quattru Turchi prusuntusi


Si sparpagghiaru di la spiaggia amena





Versu li punti cchiù diliziusi,


Unni ci accumparia vaga la scena





Di gruppi sempri varii e graziusi


Chi soli cuncirtari l'alligria


	Sennu diversi umuri in cumpagnia.
	 	 	Selim, ch'era picciottu e giuvïali





Simili a un fruareddu chi sotava,


'Ndrizza lu so caminu ntra un viali





Unni di veru cori si scialava;


E a sonu di strumenti musicali





Da dui linni picciotti s'abballava


Un quacquaru cussì duci e ntricciatu





Comu si fussi statu cuncirtatu.


	 	A tali vista lu Nfidili, accisu
	Da lu focu chi avia dintra li vini,





Si ci cafudda 'n menzu a l'improvisu,


E sparti li dui vaghi ballarini.





Poi cu affittaťu tenniru surrisu,


Cu na mimica a parti e longhi nchini





Pigghia la picciuttedda pri la manu


Pri farisi un ballettu musulmanu.


	 	Dd'allegri genti a simili scappata





Allura nun sapianu nzocca fari;


Ma poi cu na lunghissima risata





Permisiru a lu Turcu d'abballari,


Lu quali, cu na mossa aggraziata





Sciotu lu so turbanti, firriari


Ci lu facìa cu manirusu affettu





Ntra la tistuzza e poi supra lu pettu.


	 	 	Veli e Muctar facevanu lu stissu
	Ntra nautru pavigghiuni cchiù luntanu, Unni senza pigghiarici pirmissu,
	A l'usu veramenti maumittanu
	Si misiru a ballari; e spissu e spissu





Strincennu di li virgini la manu,


Facianu tali smorfii e muvimenti





Chi canusciuti 'un su ntra l'occidenti.


	 	Lu sulu Ali fratantu, chi cridia





D'essiri un Fatimita immediatu,


Lenti lenti li passi dirigia





Versu lu pavigghiuni ritiratu


Di la gintili Betta, chi facìa





Nnuccenti vezzi a lu so spusu amatu,


Dintra lu nternu so cuntenti e leta





Chi l'arma di Vicenza era cueta.


	 	Juntu lu Turcu resta stupefattu





'N vidiri tanta ancelica biddizza,


Chi la natura stissa avia ritrattu





Ntra la picciotta di la niura trizza.


Pri cui ci ncugna, e pitulanti fattu





Da la gran forza sua, da la sviltizza,


La tira pri lu vrazzu, e ntra lu pettu





Strinci la testa cu nfucatu affettu.


	 	 	Dipoi c'un sguardu atrocementi arditu,





Siccomu tigri orribili si vota


Versu la parti unn'era lu maritu,





A cui l'amici soi facianu rota :


Tira la cimitarra; ed attrivitu,





Facennu un menzu circulu, la sbota,


Quasi chi avissi dittu:-Scilirati,





Sta pura gemma è mia, nun la tuccati!


	 	Comu trimennu fulmini scattatu





Chi scoti l'auti munti e la campia,


Cussì ddu forti giuvini onoratu





Si scossi a dd'attu di suvirchiaria :


Si susi furibunnu, ed accicatu





Da l'ira chi ntra l'arma ci vugghia,


Ncugna, l'afferra, e da la propria manu





Scippa la cimitarra a l'ottomanu.


	 	Lu punta, e cu na cera di liuni,





Pri scansari la donna sapurita


Prima ci dici:-Lassala, nfamuni,





Sinnò ti fazzu perdiri la vita:


Lassala, e vidirrai si a paraguni





Sapi stari cu tia sta manu ardita! →


Ma pirchi chiddu immobili si resta,"





Tira pri libirarici la testa.


	 	 	Lu Nfidili però chi avia previstu





La terribili mossa di fururi,


Pirchi ntra l'arma sciliratu e tristu





Scansa l'estremu colpu di duluri.


E sennu pr'abitutini pruvistu





Di pistoli e di spata tutti l'uri,


Na pistulata 'n pettu ci tirau,





E lu Vicenzu mortu stramazzau.


	 	Simili ad un scursuni, ch'è prudenti





Finu a tantu chi 'un è stuzzunïatu,


Ma poi contra di l'omu atrocementi





Si scagghia appena si vidi tuccatu:


Cussi l'amici di Vicenzu, ardenti





Di un sdegnu chi 'un putia stari cilatu,


Tiranu, e dd'arma vili e scilirata


	Cadi supra la Betta assintumata.
	 	Selim e li cumpagni pinitrati
	Pri la fini d'Alì timutu e forti,





Cu li pugnali 'n manu sfoderati


Amminazzannu jianu e strazii e morti.





Ma fu inutili tuttu. Sfurtunati!


A la vinnitta di li patrii torti





Era vinutu ancora a suscitari


L'invincibili sdegnu popolari!


	 	 	Comu na corda selettrica a l'istanti





Lu casu in ogni puntu și svampau ;


Ed ancorchi Palermu era mancanti





Di cui pri Murrïali lu lassau,


	Puru cu na gran furia, e deliranti
	Di sdegnu e d'ira ancora si scagghiau) L'omu lu cchiù attimpatu, e cchiù prudenti Contra la turca scunsigghiata genti.:7
	 	Ed autri poi gridannu: - Ad iddi, ad iddi!





Spargianu in ogni parti un parapigghia ;


Currianu ntra li strati a middi a middi,





Scasannu da li gnuni e li curtigghia,


Vecchi, fimmini, nichi e picciriddi,





Nciammati d'odiu fina ntra li gigghia


Riplicannu arraggiati e a vuci forti :


	 	Ad iddi ca su Turchi! ad iddi! a morti!
	 	Ah! nun ci fu ntra tutta la citati





Cui contra di li miseri Nfidili-


Nun avissi cu ligna e cu pitrati





Fattu un barbaru strazïu e crudili;


Tantu chi foru tutti massagrati





Anchi da manu tenniri e gintili;


Pirchi li Turchi avevanu tuccatu





Un tastu troppu vivu e dilicatu.


	 	 	Ci foru sceni orribili d'orruri





Chi spiranu a pinsarici spaventu;


Turchi nnuccenti e forsi li cchiù puri





Nun pottiru scansari ddu turmentu.


Addinucchiati pri lu gran tirruri,





Cu lagrimi d'affannu e pintimentu


Circavanu pirdunu; ma fu vanu :





Varatu avia lu sdegnu la sua manu!!!...


	 	DAVANTI un Crucifissu addinucchiata





Era Maria Geltrudi chi prigava,


E comu fussi in estasi biata





Di lu divinu Agneddu cuntimplava


Li chiai, lu sangu, e tutti li punturi





Chi nnuccenti patiu pri nostru amuri.


	 	Quannu a lu funnu di la nica stanza





Adaciu adaciu s'apri una purtera,


E a passi lenti un monacu s'avanza





Cu na fisonomia scárra e severa;


Larga la frunti, e lu so sguardu acutu





Dava un'idia d'un omu assai saputu


	 	Si ferma a pocu passi, e attentamenti,





Cu li vrazza a lu pettu ncrucïati,


Guarda a Geltrudi in attu penitenti





Cu l'occhi chi parevanu ispirati,


	Entra se stissu dici:- - Eccu l'effettu
	Di ddi virtù chi ci svigghiavi 'n pettu!
	 	 	Ah no, nun c'è cchiù dubbiu! la mia vuci





Avi in se stissa un gran putiri arcanu,


E frutti squisitissimi produci


	Ntra un cori, ed anchi sia lu cchiù inumanu !





No, nun m'ingannu! Già toccu la meta,


Fu vuliri di Diu, sugnu prufeta!


	 	E nchinannusi poi Geltrudi
	 	- esclamat
	 	Maria Geltrudi, sì, fatti curaggiu, ~..





Lu re supra li re da tia nun brama?


Chi stu divotu ed innuccenti omaggiu,





Pri farinni di tia l'eletta spusa


Ntra l'eterna Sionni gluriusa!


	 	A tali accenti, la Geltrudi allura





Senti na forti scossa ntra lu cori:


Gira la testa, guarda, e s'assicura,





Ndrizzannu a lu vinutu sti palori:-


	Fra Romualdu, oh Diu! lu vostru aspettu Accrisci cchiù fiducia a lu me pettu!
	 	Filici mia! Pr'una nuttata intera





Aju cu lu Signuri cunvirsatu,B


E insemi ad iddu a la celesti sfera





Ntra un'estasi divina m'ha purtatu


'N menzu li gaudii, e 'n menzu lu surrisu





Di li biati e santi 'n paraddisu!


	 	 	E quantu grazii, quantu grazii, oh Diu!





In premiu m'ha cuncessu la Signuri!


Ntra l'autri ancora, si lu sguardu miu





Si ferma supra qualchi piccaturi,›


Pri chistu è un' infallibili cirtizza





D'ottiniri pri mia la sua salvizza.


	 	Quantu sugnu filici! Eccu lu fruttu





Di li vostri binigni avvirtimenti !


Iddi dintra stu pettu hannu produttu





Tanti sublimi e cari gudimenti!


Fra Romualdu, sì, giustu è lu vantu





Chi vui vi dati d'essiri un gran santu!-


	 	-Ah Geltrudi, Geltrudi-ci rispusi





Lu nfatuatu monacu a l'istanti


Tutti l'operi mei miraculusi





Su conseguenza di li tanti e tanti


Prodigii di la grazia, anzi catina





Di l'origini mia tutta divina.


	 	Ed è perciò chi jeu da dottu e saggiu





Riprinnu a l'autri tanti asinitati,


Tanti erruri, chi portanu dammaggiu,





E fannu fari un munnu di piccati.


Iu sugnu sulu; e la mia dotta vuci





Li tenebri ha canciatu in chiara luci !


	 	 	Difatti, iu dicu, chi si un cunfissuri





Nun avi l'arma comu lu cristallu


Rimettiri nun pò ad un piccaturi





Li conseguenzi di lu propriu fallu;


E pri st'erruri vecchiu e ncancarutu





Lu munnu pecca, ed è sempri avvilutu.


	 	Nun dicu poi di chiddi stravacanti





Chi senz'essiri affatttu cunfissati


Ad un ministru currinu davanti





Pr'essiri a gran timpesta maritati :


	Ma 'un sannu, oh Diu chi orruri, oh chi spaventu !





Chi un matrimeniu ancora è Sagramentu !


	 	Ah tuttu è erruri! Li duttrini mei





Ponnu sulu curreggiri lu munnu!


Allura, allura li minzogni rei





Riturnirannu dintra lu profunnu


Abissu; e l'omu pr'una stidda amica





Putrà turnari a la nnuccenza antica!


	 	Cussi diceva Romualdu, ancora





Ansanti pri sta mistica parrata :


Quannu Geltrudi pigghia la palora





Tali e quali com'era addinucchiata :


·Dunca, dunca è nfallibili chi nui





Semu ccà 'n terra santi tutti dui? --


	 	 	Sì, semu santi --- ċi rispunni allura E poi c'un sguardu di paternu affetta Ncugna versu Geltrudi, e cu primura Strinci la manu d'dda ntra lu pettu, Dicennuci : Geltrudi, amica mia, Tornu dumani e prigħirò cú tia. ****
	 	E dannuci un'ucchiata affittuusa,





Vota pri jirisinni a lu mumentu;


Quandu sfiletta un'umbra tinibrusa





Davanti l'occhi soi comu lu ventu


Iddu 'un la cura; e nfatuatu ancora





Di la partera è già nisciutu fora.


	 	Quannu la siti di lu sangu umanu





La crudiltà di l'omu stuzzicau,


	 	Pr'un sintimentu in apparenza umanu
	Sutta varii pritesti culurau
	La spavintusa idia d'un tribunali,





Chi fu a l'umanità tantų fatali.


	 	 	Chi Sant'Uffiziu poi vinni chiamatu,





Tribunali di sangu e di tirrari,


Chi ngiustamenti avia sagrificatu





Omini onesti, e virgineddi puri:


Era spietatu e barbaru strumentu





Di scilirati abusi e trádimentu.


	 	Cui avia na stizza contra un infelici,





O qualchi riccu lassitu spirava,


O chi timennu di li soi nnimici





Pirch starici a frunti 'un si fidava


Cu na sigreta accusa chi facia





Chiddu siccomu pruyuli spiria.


	 	Ntra carzari scurusi accatastati





Tanti nfilici martiri nnuccenti,


O ntra li nnicchi pri mità murati





Cu signi appena d'essiri viventi


Passavanu la vita senza drittu





Supra un giustu pritestu di delittu.


	 	Cu li cantinui strazii e la turtura,





Cu la fami, la siti e lu turmentu,


Privi d'ogni succursu, e senza cura





Eranu li nfilici ogni mumentu


'N manu di li carnifici assitati





Cu estrema tirannia marturiati.


	 	 	Un jornu, un jornu sulu nun passava





Chi lu spietatu e crudu Sant'Uffiziu


Cu novi atrocità chi mmaginava





Nun facia umanu infami sagrifiziu


Pri qualchi misirabili mpustura





Chi facia inorridiri la natura:


	 	O puramenti pri qualchi suspettu





Natu ntra 'testi sciocchi e stravacanti,


Chi essennu affattu privi d'intellettu





Cridianu magarii chiari e lampanti


Dd'atti chi forsi 'un eranu cumuni





A la sua mischinissima ragiuni.


	 	Cussi chidd'umbra ch'era sfilittata





Davanti a Romualdu tinibrusa,


Cridia d'aviri l'anima addannata





Ntra na carzara orrenna e spavintusa


Si nun svilava a qualchi inquisituri





Chidda chi suppunia scena d'orruri.


	 	Nfatti appena lu Suli in orienti





Mustra la luci sua binigna e pura,


E cu la forza di li raggi ardenti





Fa risvigghiari tutta la natura,


Na vicchiazza decrepita e nfilici





A un empiu inquisituri accussì dici :


	 	- Monsignuri, nun pò la mia cuscenza J
	Per un mumentu sulu cuitari
	Si un manifestu tutta l'imprudenza.





Di dui maligni e perfidi magari


Chi cu bistemii e cosi stravacanti





Dicinu tutti dui ca sunnu santi.


	 	J
	 	L'unu è fra Romualdu, prusuntusu





Omu chi dici tanti asinitati,


	Entra di l'autri vanta, chi ccà jusu)





Iddu nun pò cummettiri piccati:


E l'autra, mia patruna, è la baggiana i





Soru Maria Geltrudi Carduana..


	 	A
	 	Cussì ci misi a fari lu raccuntu
	Di chiddu chi la sira avia osservatu;





E quannu vitti poi ch'era lu puntu )


Ch'era cchiù assai d'un masculu abbuttatu,





Pri accrisciri cchiù ciammi a lusso cori


Ripigghia cu st'orribili palori: (021)


	 	-Ah, monsignüri, a lu mumentu stissu 1





Sangu: nun mi ristau dintra li vini : 1


Ntisi attornu di mia lu niuru abissu i





C'un spavintusu scrusciu di catini; 21


Surfaru e pici attornu m'addumava,





E la terra di sutta mi mancava.


	 	 	Quantu, quantu dimonii mustruusi





Allura a mia si ficiru davanti!


O quantu streghi, e serpi vilinusi





Ntra l'ariu scuru jianu triunfanti


Pr'aviri fattu lu recenti acquistu





Di strappari dui figghi a Gesù Cristu! -


	 	La vecchia ancora nun avia finutu,





Quannu lu furibunnu inquisituri


Simili a un gattu-pardu nfiruciutu,





Lassa la sua putruna, e cu fururi


Ordina a un so fidatu d'arristari





Prestu li dui sagrileghi magari,


	 	Gridannu :- Ntra un'orribili prigiuni





Vogghiu chi sianu tutti dui purtati,


Ddà di lu suttirraniu ntra na gnuni





Cu cchiù magghi di ferru ncatinati:


Cussì vidrannu si lu Sant'Uffiziu





Farrà a lu munnu mettiri giudiziu!


	 	Dissi l'inquisituri, e a lu mumentu





Lu fidu servu comu na saitta


Vola prima di tuttu a lu cunventu





E poi a la casa di la donna afflitta:


L'arresta a tutti dui; l'attacca; e allura





Li jetta ntra na fossa la cchiù e scura.


	 	 	Ab quantu tempu st'animi nfilici





Stettiru nchiusi ntra stu cupu orruri


E comu 'n manu a perfidi nnimici





Pruvaru strazii e barbari turturi,


Pri rimittilli ntra la retta via





E farici lassari l'eresia.


	 	Ma cchiù chi li strapazzi e li turmenti Vinniru contra d'iddi riplicati
	Li dui chi persu avevanu la menti Cu novi stravacanzi e cchiù ostinati Comu dui valurusi e granni eroi Nun ritrattaru li principii soi.
	 	III.
	 	Versu stu tempu vintisei nfilici





Pri cosi in veru digni di risata,


'N' manu a sta tirannia persecutrici





La stissa sorti avevanu ncuntrata,


Jittati dintra carzari scurusi





Cu martirii inumani e spavintusi.


	 	 	Pirchi na bedda giuvina tintava





La sorti cu li carti pri l'amanti,


E notti e jornu, misira! sfugava





La sua crudili smania in mesti chianti,


Vinni accusata di fattucchiaria





D'una chi nn'avia avutu gilusia.


	 	Un giuvini riduttu a la fururi





Pr'una picciotta bedda e sapurita,


A cui pri provi darici d'amuri





Dicìa chi avirria spisu la sua vita,


Vinni comu un ereticu nchiuvatu





E 'nsemi a l'autri poi marturiatu.


	 	Pri chisti e cosi simili accusati





Foru st'afflitti e scunsigghiati genti,


Pruvannu notti e jornu straziati





Li cchiù firoci e barbari turmenti,


Pri quantu scancillavanu dd'affettu





Chi ognunu d'iddi avia dintra lu pettu.


	 	Stancu lu furibunnu tribunali
	Di assassinari a cui chiamava infidi,





Pinsau fari cu pompa orientali


Un attu sullinnissimu di fidi,


	Pri dari un grann'esempiu a dd' infilici





Ch'eranu a ti so' massimi nnimici.


	 	 	Cussi a la Matrichiesa ntra lu chianu





Ficiru un primu e longu esperimentu


C'un apparatu dignu d'un suvranu





Riccu d'ogni magnificu ornamentu ;


E li suggetti granni e cchiù magnati





Foru cu donni amabili nvitati.


	 	Un sogghiu di villutu ntapizzatu





Cu frinzi e drappi di varii culuri


Supra cincu scaluna fu nnalzatu





Pri li tri sanguinarii inquisituri;


E sutta si vidia na scalunata





A li granni mpiegati riservata.


	 	'N facciu di stu gran sogghiu si vidia Di rustica lignami e spaziusu
	Un parcu a scalunata, unni sidia





Lu stolu afflittu e maluvinturusu


Di li vintottu miseri mputati





Tutti di robbi giarni accupaggiati.


	 	Larredu intantu, ch'era lu stimatu





Segretariu di l'empiu tribunali,


Cu spata, e cappa tutta di sgarlatu,





Cu cera spavintevuli e brutali,


S'accosta arditu avanti a dd'infilici,





E cu na rauca vuci accussì dici :


	 	 	- Misirabili! Vui chi aviti offisu





Cui domina c'un sguardu la natura,


Oggi pri vui nun c'è cchiù paraddisu





'N preda a la vostra barbara vintura:


La spiranza finiu; sulu 'un vi resta





Chi la nfirnali ed ultima timpesta;


	 	Unni ntra crudi e barbari turmenti,





Ntra spasimi crudili, e ntra lu focu,


Sarriti cunnannati eternamenti


	Chi vi va cunsumannu a pocu a pocu;





E cchiù chi tempi e tempi passirannu


Li vostri peni cchiù s'accriscirannu.


	 	Ma s'iddu abbannunati l'eresia,





Si riturnati ntra la retta strata,


La manu chi v'opprimi e vi castia





La vidirriti in vostru ajutu armata :


Sì, vui sarriti salvi; un pintimentu





Cancia la vostra sorti ntra un mumentu.


	 	E lu severu e giustu Sant'Uffiziu





Chi fulmina di l'omu li piccati,


Un termini darrà a lu so giudiziu





Si li cummisi erruri ritrattati:


Turnati, sì, turnati ubbidienti


	'N vrazza di cui muriu pri vui nnuccenti.
	 	 	Cussi Larredu a dd'animi avviluti





Cu spavintusi mmagini dicìa :


E dd'infilici ancora ntuntaruti,





Comu rimisi da na gran pazzia,


Ntra rimorsi crudili e chiantu amaru





Di li mancanzi soi si ritrattaru.


	 	Sulu a soru Geltrudi, e l'impassibili





Fra Romualdu sempri irrivirenti


Cu riplicati sforzi 'un fu pussibili





Strapparici dd'idei da la sua menti;


Anzi guardannu ntrepidi l'astanti





L'avevanu pri foddi e stravacanti.


	 	Pri cui lu tribunali si sdignau





Contra di chisti dui disgraziati,


E a lu mumentu stissu cumannau





Chi da li robbi fussiru spugghiati,


E pri la sua tinaci risistenza





Ddannati ad una orribili sintenza.


	 	'N fatti doppu d'aviri cilibratu
	Stu primu trattu d'empia tirannia,





E li dui impenitenti traspurtatu


Dintra la cchiù scurusa prigiunia,





Un bannituri di lu Sant'Uffiziu


Ntimau l'estremu ed ultimu giudiziu,


	 	 	Dicennu a vuci forti :-A sant'Erasimu
	Dui mmaliditti eretici ostinati
	'N menzu a li ciammi ntra turmenti e spasimu, Cu mitri 'n testa e vesti ncatramati
	Lu sei d'aprili pri duvuta sorti





Sarrannu tutti dui purtati a morti. -


	 	IV
	 	Supra l'umita terra abbannunatu,





Cu la testa appujata a un balatuni,


Stava fra Romualdu ncatinatu





Ntra na scurusa orribili prigiuni,


Cu na quartara a latu, e un pani duru,





E na smorta picchiusa ntra lu muru.


	 	E puru lu nfilici 'un si dulia
	Dintra dda bolgia spavintusa e scura,





Pirch crideva ntra la sua pazzia


	Ca Diu, chi ci avia fattu un'arma pura,





Lu pruvava, pri poi darici vantu


	D'un illustri martiriu cchiù d'un santu.
	 	 	Ntra nautra scura gnuni, siparata





Da na grada di ferru, la mischina


Soru Geltrudi stava addinucchiata





Cu manu junti in estasi divina,


Dicennu spissu cu piatusi accenti:





-O miu caru Gesù, sugnu nnuccenti!


	 	Comu putiti soffriri, me Diu,
	Chi sia la vostra prediletta spusa





Vittima oppressa da stu casu riu


Dintra na vili carzara rinchiusa,





Unni m'imponnu d'essiri spirgiura


Ad una fidi sagrosanta e pura!


	 	Cussi dicia Geltrudi, allura quannu





Senti di chiavi un orridu rumuri,


Ed a li sguardi soi si va mustrannu





Di tinibrusi torci lu sblinnuri,


E l'omu cu la toga di sgarlatu





Da yarii babbuini accumpagnatu.


	 	Juntu davanti dd'anima nfilici,
	Ch'in estasi profunna ancora stava,





Larredu in tonu asprissimu ci dici,


Chi un ordini supremu l'obbligava





A darici di morti la sintenza


Siddu nun riturnava a pinitenza.


	 	 	Ma la Geltrudi sempri indifferenti,
	Comu per un gran corpu ntuntaruta,





Guardannu in autu, e cu summissi accenti,


Diceva: O miu Gesù, su risoluta





Soffriri li turmenti cchiù crudili,


Basta chi a vui sarrò sempri fidili.-


	 	Larredu, a stu silenziu stupefattu,





La donna misirabili abbannuna,


E va unni l'autru martiri, chi affattu





Signi di vita pari chi nun duna,


Pirchì 'n preda a ddu riu tremennu statu





Ngiustamenti si vidi abbannunatu.


	 	Comu Larredu ad iddu s'avvicina,





Cu vandalica cera e suspittusa


Scoti na magghia di la sua catina,





E poi cu la sua vuci ragatusa


Cerca svigghiari dd'anima nfilici





Cu sti palori orribili chi dici :


	 	· Romualdu, lu santu tribunali,





Chi pri tia senti palpiti d'amuri,


Voli chi tu abbannuni li fatali





Perfidi, infami e scilirati erruri,


Pri quantu ntra la gloria 'n paraddisu





Furtassi st'arma chi l'ha sempri offisu.


	 	 	Ma guai, ma guai pri tia si tu t'ostini.





A 'un prufittari di sta bedda sorti,


Nun suffrirai cchiù debuli catini,





Ma na spietata e turmintusa morti,


'N menzu na quantità di focu ardenti





Vittima d'atrocissimi turmenti !


	 	Vili! fra Romualdu rispunniu
	 	Comu scossu da fulmini a l'istanti-





M'abbruciriti; ma lu corpu miu


Risurgirà di novu triunfanti,


	E supra un carru 'n menzu a un gran sblinnuri





Mi vidirrà Palermu cu stupuri !---


	 	Cussì dicennu lu nfilici allura,
	Cu l'occhi chi parianu dui faiddi, S'ayventa contra dd'empia criatura Scagghiannuci mpruperii a middi a middi; Sforza li soi catini; ma è ngannatu,
	Pirchi l'empiu Larredu avia scappatu.
	 	 	Cu na macchia di sangu in orïenti





Lu suli na jurnata accumparia,


E mentri in tutti l'essiri viventi





Un surdu ciarmulizzu si sintia,


Li tribunali di lu Sant'Uffiziu





Apparicchiava un perfidu giudiziu.


	 	Fora Palermu, ntra l'immensu chianu





Dittu di sant' Erasimu cunsatu


C'era, pri l'attu barbaru e inumanu,





Un tunnu e spaziusissimu sticcatu,


Unni dui sgabilluna eranu alzati





Supra vuscagghi e ligna ncatramati.


	 	Comu 'n Palermu a santa Rusulia





Cu pompa si ci fa lu gran fistinu,


Cussì st'immensu populu curria





Pr'assistiri a lu casu saracinu,


	Chi doppu tantu tempu 'un s'avia vistu





Cchiù spavintusu e barbaru di chistu.


	 	 	Attornu a lu sticcatu numirusi





Parchetti si videvanu nnalzati


Cu damaschini drappi e priziusi





D'oru e d'argentu tutti arraccamati,


Ognunu di li quali avia un'immensa





Squisita abbunnantissima dispensa.


	 	La fudda di lu populu fratantu
	Comu l'unna ntra mari s'ammuttava,





E di l'immensu chianu in ogni cantu


Ntra viviri e manciari si scialava





Cu brinnisi, cu sonu, e cu risati


Da un stimulu di gioja inebriati.


	 	Mentri ntra l'alligria di li licuri





Passa lu tempu l'affuddata genti,


Entra li parchi di li gran signuri





Criscinu sempri cchiù li gudimenti,


Cupu cupu ribumma di luntanu


	Lu sonu di li trummi ntra lu chianu.
	 	Doppu un brevi silenziu, ntirruttu
	Da un monotonu sonu e stripitusu





E da severi cantici di luttu,


Si vidi di luntanu un maistusu





Cunvogghiu di la prima nubiltati


Supra cavaddi sblenniti muntati.


	 	 	Appressu si vidia na quantitati





Di cunfraternità di gran firvuri


Tutti cu crucifissi cummigghiati





Comu pri signu di murtali orruri;


E tutti li parrocchi e li cunventi





Chi cantavanu salmi pinitenti.


	 	Li vintisei nfilici afflitti e mesti





Si javanu scuprennu di luntanu


Cu birrittuna 'n testa e giarni vesti





E cannili di tenebri a li manu


'N menzu l'Assunta, ricca cumpagnia





Chi di cilestri drappi si cupria.


	 	Cu vesti sporchi tutti ncatramati





Pinti da spavintevuli figuri


A l'ultimu vinianu l'ostinati





Miseri e stravacanti piccaturi,


Chi guardavanu friddi e indifferenti





La curiusa ed affuddata genti.


	 	Trasuti appena dintra lu sticcatu





Foru li vintisei misi in disparti,


Pri assistiri a un giudiziu sciliratu





Di cui pr'un pezzu ficiru gran parti,


E Romualdu e la Geltrudi afflitta





'N faccia li ligna tutti dui a l'addritta.


	 	 	Dottisimi tëologi e piatusi
	(Di ddu tempu però) c'eranu a cantu,





Chi cu culura vivi e spavintusi


Ci jianu addipincennu ad ogni tantu





Lu focu, li turmenti, e li turturi


Ch'avi a lu nfernu un cecu piccaturi.


	 	-Pentiti-ci dicianuscunsigghiatu





Fra Romualdu, e tu soru Geltrudi


Pensa ca si t'ostini hai priparatu





Un terribili focu, chi distrudi


Lu to debuli corpu, e a l'autra vita





Acerba pruvirrai pena nfinita.


	 	Pintitivi, nfilici, s'avvicina
	Pri tutti dui l'orribili mumentu
	Chi ntra li ciammi a l'ultima ruina
	V'avi a purtari 'n menzu a lu turmentu: Deh vi mova stu Diu! vi salviriti
	Si lassati l'erruri e vi pintiti!
	 	Cussì dicennu, Romualdu allura
	Comu un omu chi dormi e s'arrispigghia





Tutti l'idei raccogghiri prucura


	E guarda cu terruri e maravigghia,





Pri cui cu vuci debuli dicìa:


	- Dunca nun c'è rimeddiu pri mia?
	 	 	-Sì, lu rimeddiu c'è ci rispunniu





Unu di li tëologi a l'istanti


Basta chi torni novamenti a Diu





Figghiu sinceru, e cristianu amanti.


Ma lu monacu grida cu gran stizza:





-Guardati, Romualdu, aja firmizza!


	 	Dicìa st'ultimi accenti, allura quannu





Un carnifici forti e chiapparutu


Jennulu a viva forza strascinannu





Lu tira ntra lu parcu, unni è mburdutu


A un grossu travu supra li scaluna





Di li dui neatramati sgabilluna.


	 	La nfilici Geltrudi, ancorchì mesta,





Ntra un munnu di pinseri cuncintrata


Vidi la fatalissima timpesta


	Da cui ntra ddu mumentu è amminazzata ;





E mentri dici : -O Diu! sugnu nnuccenti!


Tocca li ciammi di lu focu ardenti.


	 	Ligata a l'autru travu la nfilici
	Di moviri lu corpu 'un ha valia ;





Duna un languidu sguardu a li nnimici


E pri tirruri l'occhi si sfirria,


	Quannu senti na vuci acuta e forti:
	-Geltrudi, ferma, 'un timiri la morti!
	 	 	--- Sì, sarrò ferma - replica l'afflitta ---





A lu me Spusu nun sarrò spirgiura ;


Sia quali si vurrà l'empia vinnitta,





Ca di la gloria mia sugnu sicura !


Misira l'ardentissimi faiddi


	Ci toccanu la facci e li capiddi !
	 	E un gridu subitaniu di tirruri





Senti mannari a l'affuddata genti:


Fra Romualdu juntu a l'ultim'uri





Già s'abbruciava ntra li ciammi ardenti,


Chi ancora ripitia :- Ferma, Geltrudi;





Pri nui su rosi sti turmenti crudi!


	 	Li ligna e li vuscagghi ncatramati





L'avianu cunsumatu a pocu a pocu;


E li dui cori afflitti e scunsulati





Natari si vidianu ntra lu focu,


Jittannu gridi stripitusi e forti





'N menzu l'estremi spasimi di morti.


	 	Li preti e li tëologi fratantu





Ancora ripitianu di luntanu :


-Pintitivi, ostinati, chi lu Santu





Supra tutti li santi la sua manu


Vi stenni ancora tuttu affittuusu





Nvitannuvi a li glorii di ddà susu!


	 	 	Ma cui, ma cui putia darici cuntu





Siddu li stravacanti piccaturi,


Luttannu cu la morti ntra ddu punti





Puntu d'incomprensibili duluri!


Comu li ciammi tuttu cunsumaru





Ntra un abissu di focu sprofunnaru !


	 	Ahi svinturati!... Sulu la natura
	Di tenebri scurusi si cupriu!
	Ribúmmau un tronu, e in tutta la chianura La terra da li cardini scutiu,
	E 'n menzu di lu fumu una saitta
	Strisciau di sangu in signu di vinnitta !!!
	 	Ozonima, o sia li Saracini 'n Sicilia.
	 	48
	 	99
	 	Li Turchi, o sia l'8 di settembri 1800





Fra Romualdu e soru Geltrudi, o sia lu Sant' Uffiziu