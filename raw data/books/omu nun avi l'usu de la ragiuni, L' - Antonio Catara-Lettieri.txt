	 	 	 	SIG. VINCENZU CHEMI
	 	Offrendu a Vui stu poviru
	scrittu miu, chi mandu alla stampa pri sodisfari lu desideriu di l'amici, speru chi Vui l'accettiriti cu dda stissa bona voluntà, chi vi fa essiri distintu patriotta, saggiu patri di famigghia ed amicu sinceru Cuntinuati lu vostru affettu a lu
	 	vostru amicu
	 	A. CATARA-LETTIERI.

	 	1.
	 	Iu sugnu piruccuni, mi tegnu strittu, attaccatu cu la Santa Scrittura. L'omini tutti presenti, passati e puru futuri mi parinu tanti foddi
	 	lu dici la viritati
	 	ch' infinitu è lu numeru di li foddi. Oi si vanta lu prugressu, la ragiuni, la civiltati, e chi sacciu ieu! ma iu puvireddu nun ci cridu un ficu
	pri rigressu, disragiuni e pazzia.
	 	Nun ci criditi?
	 	pri mia c'è sem
	 	Vi cumpatisciu, anchi ieu era foddu na vota avia china la testa di sti paruluni, e mi paria già chi putia sfunnari lu celu cun pugnu. Ma la scola di la esperienza, e lu studiu profunnu di li sapienti carti di tanti omini summi mi ficiru a la fini cunusciri la granni virità, chi l' omini nun annu l'usu di la ragiuni.
	Bastiria la Santa Scrittura pri cunvinciri ognunu di la pazzia dill' omu, di la mancanza di ragiuni.
	Ma oggi mio caro Professore, mi sentu diri di na vuci 'mpurtuna, oggi mio caro Professore, non si pensa più come si pensava una volta oggi si ha fede nel progresso, si crede alla ragione, ed i suoi detti sono oracoli.
	 	 	A quali ragiuni vuliti ca ieu mi suttumenta? a chidda di li dotti, di li filosofi? o a chidda di l'umanità?
	A mia pari, e vi lu mustru cu argumenti lampanti, comu quattru e quattru fannu ottu, chi li filosufi tutti insemmula, e l'omini tutti pari pari nun annu mai ragiunatu.
	 	2.
	 	Percurru cu la menti tutti l'epuchi, tuttu lu munnu, orientali, grecu, rumanu, e Cristianu, e sempri erruri, sempri pazzia.
	 	Nun vi vogghiu scunzari tantu, Signuri mei garbatissimi, ricurdanduvili tutti basta dirivi chi lu granni Ciciruni a li so' tempi dici: Nihil tam absurdum dici potest, quod non dicatur ab aliquo philosophorum. Ora immaginativi vui chi s'avi pututu diri 'ntra nautri vinti seculi Mirabilia!
	 	Lassamu dunca in paci a Pitagura cu lu soi ipse dixit, natu crisciutu e pasciutu 'ntra setti anni di assolutu silenziu, a lu quali obbricava li so' sculari a stari muti, e a sintiri li so' lizioni a lu scuru, e a manciari erbi e ova, e a biviri acqua frisca dannuci pri supratavula la musica e la ginnastica. E 'ntra stu modu a lu filosufu di Samu ci paria chi avissi a rifurmari lu munnu, e cacciannu li tiranni, e distruggennu la mala simenza.
	 	Lassamu puru a Platuni cu la so' bedda Repubblica, chi è na 'nzalatedda di tutti pititti c'è robba cu la pala pri tutti - pri cu voli viviri a spisi d'autru, o spassarisi cu tutti li fimmini, o viviri senza liggi e senza Diu, ci trova lu so' spassu. La Repubblica di Platuni è la vera cuccagna
	 	no la cuccagna chi facia lu Re Ferdinandu Nasuni, quannu lu Diavulu ci mandava quarchi figghiu - ma na cuccagna di novu geniri è lu spassu cu la robba d'autru, e cu la Veniri comuni... basta.
	 	Lassamu di parti ad Aristotili, lu filosufu di Stagira, cu la so' schiavitù naturali!
	St' autru affruntu ci vulia a la povira umanitati! Chi bedda cosa chi rigalau a lu munnu stu filosofuni
	divisi lu geniri umanu in dui parti, in patruni e servi. Cu pri casu avi na schizza di midudda di chiui, è patruni; ddu svinturatu chi appi na fidduzza menu di ciriveddu, è cundannatu a la schiavitù.
	A mia pari chi Platuni ed Aristotili, lu mastru e lu scularu, ponnu tutti dui tirari un carru.
	 	3.
	 	A munti dunca li pagani filosofi ghiu di li muderni.
	 	E la solita vuci iu sentu I tedeschi, i tedeschi col Padre della Filosofia Alemanna, Emmanuele Kant, e toccherete con mani di che possa l'umana ragione da voi calunniata. E via, signor Professore, fate senno: la filosofia tedesca da Kant sino a noi è tal periodo storico sì luminoso da lasciare indietro assai l'antichità tutta quanta. Basta il solo Kant a ciò.
	Ci rispunnu? Ci aju a rispunniri pri forza. Beddu meu, lu to' alimannu Kant, lu zozzu di li filosofi Tidischi, nun ragiunau mai, o si iddu ragiunau, lu geniri umanu è privu di la ragiuni.
	 	 	Cu avi lettu l' opiri di lu filosofu di Conisberga, sapi megghiu di mia li beddi promissi chi iddu fa a li so' letturi. Nun pari chi iddu vi farà tuccari cu li manu e vidiri cu l'occhi la stissa virità? e pacificari tutti li scoli, chi sunnu sempri a lichitedissi, chi ànnu sempri paroli avanti la sciarra? E mandari a casa di lu diavulu lu bruttu e fitenti scetticisimu? E cu lu so' metudu criticu, chi dici nun essiri nè scetticu, nè dummaticu, mandari 'nzemmula e scettici e dummatici a casa caudda ?
	Vi pari già chi lu Prussianu filosofu vi darà la scienza vera, solida, inconcussa, e pri usari li so' stissi paroli, comu la Geometria, stabili e ferma chiu di na rocca, chi nun cancia cull'omini e cu li tempi.
	Già vi pari chi addiventiriti nautra divinità! Poviru vui si ci criditi!
	Liiti cu mia li pagini di la so' Dialettica trascindintali...... chiu avanti!...... Chi vinni pari? Chi l'umanità tutta insemmula nun ha mai ragiunatu, e nun po' ragiunari, pirchi la ragiuni è in idda stissa sufistica, e 'ntra la so' 'ntrinsica natura. Si la ragiuni si applica all' anima, a lu munnu, o a Diu, nun dugna autru chi apparenzi, sofismi, illusioni, chi iddu chiama, cu lu so' linguaggiu sapienti, paralogismi, antinomie, ideale - Dunca stu munnu chi cosa è pri Kant? Illusione.
	 	Dunca st' anima chi cosa è pri iddu? Illusione. Dunca stu Diu, chi tuttu lu geniri umanu adura e timi, e chi tutti li cosi di la terra e di lu celu manifestanu cu la so' favella? Illusioni Nsumma la umana ragiuni chi po' dari, chi dugna di risultati? Illusioni a tuttu pastu.
	 	 	Sapiti comu è la ragiuni pri stu granni filosofu? È comu chidda chi avia Giufà, chi aspittava cu li mani aperti chi chiuvissiru ficu sicchi, passuli e ova mundati; ma li ficu sicchi, li passuli e l' ova mundati non chiuveru mai, nun caderu di l'aria accussi la ragiuni umana chi cerca, aspetta a brazza aperti lu veru, nun arriva mai a nenti di veru, di certu, d' incontrastabili
	 	chiui la ragiuni si sforza, chiù la rialità si alluntana, comu l'acqua chi sfui di li labbra sicchi di lu sitibundu Tantalu. E si pri casu iddu dici quarchi vota iu e noniu, sunnu supposizioni, dici Galluppi, li pigghia a lueri dici Giuberti; e iu mi permettu di iunciri, chi sunnu giardineddi di dilizia 'ntra lu so' sistema, casteddi 'ntra l'aria, menu di li buscichi di sapuni.
	Chi cosa è sta filosofiia Kantiana? è na filosofia a vapuri.
	Conchiudemu. O vui vuliti chi Kant ragiuna, o nun ragiuna: 'ntra lu primu casu, cicè si iddu ragiuna, allura lu geniri umanu nun avi mai avutu e nun avi l'usu di la ragiuni; passandu poi a lu secundu casu, cioè si Kant nun ragiuna, si la so' Dialettica Trascindintali è idda stissa sufistica, la matri o la nanna di tutti li sofismi, allura cu quali facci di cantunera di spitali sustiniri chi Kant fu un granni filosofu?
	Vurria dirivi quarchi autra cosa di stu alimannu sapientuni, e farivi vidiri, comu quattru e quattru fannu ottu, chi iddu nun fu chiddu chi si va pri lu munnu dicennu da chiddi tali chi vonnu dari a cridiri chi lu suli spunta d'intinna ammari sulu vi dicu chistu. Doppu aviri fattu tantu fracassu, e terrimotu, doppu aviri tantu dittu e ridittu, frittu e rifrittu chi la ra
	 	a
	 	giuni nun è ragiuni, ma sonnu, favula, e canzuna la fini quannu scinniu a parrari di li duviri, di la murali, allura dissi: e chi dissi? Chi la ragiuni è ragiuni, non è sonnu non è favula nun dugna illusioni.
	 	Iu fazzu un cunfruntu, un paraguni tra Kant e lu monacu. Lu monacu avia na manu longa e l'autra curta; cu una pigghiava, cu l'autra nun dava. Kant l' avia tutti dui longhi, giacchi chiddu chi vi avia livatu cu na manu, vi la ristituisci cu l'autra. Chistu vi mustra Kant aviri cori bonu, ma pocu ciriveddu, pirchi sant' eramu unn' eramu.
	 	Avia dunca ragiuni lo so famusu scularu Fichte, quannu dicia chi tuttu è sonnu di sonnu, ma senza chiddu chi 'nzonna; era lu ligitimu discipulu di Kant, lu quali non accunsintennu a la spiecazioni di lu so' Amideu, avia tortu granni e sfacciatu.
	Mi ricordu d' aviri lettu 'ntra un filosofu tidiscu, Volfiu si nun sbagghiu, chi Deus est Philosophus absolutae summus. Ora si iddu è vero chi Diu è lu filosofu assulutamenti summu, lu mastru di li filosofi; si iddu è veru chi Diu, comu dici lu Murrialisi filosofu, quannu cria ci dugna jochi, chi lu Miceli chiama ludi, ju ndi cunchiudu, chi si lu filosofu divinu non pò fari autru cu la so' onniputenza chi jucari, li filosofi umani tutti 'nsemmula non hannu datu e non putrannu dari chi jocareddi.
	E si li jocareddi di Kant ficiru lu giru di lu munnu, puru la so pirucca giriau pri tutta la terra.
	E si li jocareddi di Kant hannu avutu tantu valuri, puru cu la so' pirucca s' inzaccava beddi dinari, chi niscianu li curiusi chi la vuliano vidiri, e si la
	 	 	vulianu mentiri supra la so testa! Nun sunnu chisti pazzii supra pazzii?
	 	4.
	 	Giacchi parramu di tidischi, vi vogghiu cuntari na storiedda ch' avvinni a mia. Ju non mi rendu rispunsabili, comu oggi sunnu li ministri custituziunali e li gerenti di li giornali, di chiddu chi mi dissi n'amicu miu, omu dottu pri daveru - ma vi pregu di miditarilu assai e non pocu.
	 	Iddu dunca, lu miu amicu, mi dicia: oggi li cosi di lu munnu vannu a scapituni, a ruttura di coddu. E sai cu fu la causa di tutti li mali chi ci sunnu stati 'ntra tri seculi ? Luteru, ddu monacu, e sempri li monaci foru aciddazzi di malagguriu, Luteru chi misi avanti lu criteriu individuali a dannu di chiddu universali di la chiesa tutta 'nzemmula. Da chistu ndi vinni na libirtà di pinzari e di opirari chi nun avi limiti, ndi vinni la morti di l'autorità, e varda comu ndi nasciu chistu. Passatu stu principiu di la religioni 'ntra la politica, chi putia produciri? Lu dannu e li guai di tutta l'umanità. La ragiuni umana, chiamannu allura a sindacatu tutti l'auturità, pri mala vintura, comu si rumpi un fasciu di virghi, l'una doppu l'autra, li vosi rumpiri tutti, ma si rumpiu idda stissa. Oh pazzia! É tantu tempu chi lu principiu di l'autorità, lu principiu di lu drittu sinn' annau a fundu, e non c'è amu chi lu pò piscari. Ndi vuliti na prova bedda e chiara? Vi la dugnu subitu.
	 	 	Hobbis vidennu tutti li danni chi surginu di la sfrinata libertà, e scantatu di tuttu chiddu chi vitti 'ntra la rivuluzioni 'ngrisa di li so tempi, si cuntintau megghiu di trasfurmari l'omu in sceccu, e dissi obbedienza passiva; accussi furmulau tutta la vita politica di li populi. La potenza di lu Suvranu, cu fussi, fussi iddu, è irrisistibili, iddu cumanna a bacchetta, e guai a cu nun fa comu lu sceccareddu! Lu Suvranu è chiù di Dominaddiu, pirchi Diu voli 'nzò ch'è giustu, e pirchi è giustu lu voli ma lu Suvranu di Masi Obbisi è propriu chiddu chi voli nzò chi ci piaci, e di lu so piaciri nun avi a rendiri enntu a nuddu. Almenu aju 'ntisu diri di taluni, chi lu Suvranu avi arrendiri cuntu a Diu, ma pri Obbisi nun avi a rendiri cuntu mancu a lu Diavulu!
	 	E cuntinuava l'omo dottu dicennu: cu cridi chi Russo 'nzirtau, la sbagghia di grossu. Iddu è veru chi l'auturi di lu Cuntrattu Suciali nun trasforma l' omu in sceccu, comu avia fattu Obbis; voli Russò truvari na cosa stabili, ferma, e puru, si vuliti, murali; ma chi vuliti chi vi dicissi, si Russò scanza lu crapicciu di lu tirannu e l' ubbidienza passiva di l' asinu, sbatti 'ntra nautru scogghiu, e si fracassa tuttu lu ciriveddu, pirchi vi dugna lu piaciri, lu crapicciu di lu populu: iddu é veru chi l'auturi di lu sociali cuntrattu vi metti avanti dda bedda frasi Suvranità Populari, ma li frasi non can. cianu la natura di li cosi, e lu munnu non si pasci e campa cu li frasi. La Suvranità di Obbisi è l'arbitraria vuluntà di unu sulu. La Suvranità di Russò
	 	-
	 	è l'arbitraria volontà di lu populu. La Suvranità di Obbisi è un mostru individuali, chidda di Russò è un mostru populari. - L' Obbesiana è un mostru cu na testazza, chidda di Japicu è un mostru cu migghiara di testi, grossi e picciriddi, di tutta tagghia.
	 	 	Leggi sta pagina di Russò, mi dicia lu meu amicu sapienti, e vidirai chi l'auturi di l' Emiliu metti a principiu di la so Suvranità populari lu crapicciu di lu populu.
	Un popolo è mai sempre il padrone di cangiare le sue leggi, anche le migliori, perocchè se gli piace far male a lui stesso, chi ha il diritto d' impedirnelo?
	Quannu dunca Petru Leroux dissi, chi Russò era chiù di Gesù Cristu, non ghiastimava? Oh quantu jastimi sannu dittu puru 'ntra li nostri tempi, chi passanu pri 'lluminati! Ju cridu chi Leroux dissi ddu bavornu, pirchi avia prisenti ddi paruluni di Japicu- Chi chiddu chi lu primu dissi 'ntra stu munnu: sta cosa è mia, fici un delittu di lesa umanitati. A mia pari chi chista è la lastima di tutti li povireddi, chi vonnu viviri e scialarisi cu la robba d' autru. Ed è la lastima di tutti li tempi!
	Non vurria essiri mala lingua - Russò facia sti lastimi e chiagnistei contra li ricchi e li proprietarj, pirchì campava affrittu, ma rittu, copiannu carti di musica a Parīgi.
	Dunca è chiaru chi Obbisi, Russò, Leroux s' impignavanu a riabilitari lu piaciri, lu crapicciu, lu libitu cosa vecchia e riditta di l'anabatisti, ma da chiddi traspurtata 'ntra lu campu sociali.
	 	E siccomu di cosa nasci cosa, e l'erruri pari sempri beddu, puru Carru Fourier, l'inventuri di lu Falasteru, dissi chi li passioni veninu di la matri natura, li duviri di l' omini dunca guerra a lu duviri, mintemu 'ntronu li passioni.
	 	5.
	 	A stu locu lu bravu miu amicu si firmau nisciu la tabacchera, pigghiau tabaccu, poi addumau la so' pipa - Seguitati iu ci dissi E iddu a mia Chi vi aju a diri; tuttu è negazioni 'ntra la scienza, e per ciò 'ntra la società chi si specchia cu idda è in idda. Lu drittu, lu duviri, la liggi murali stissa, chi duvria essiri la suvrana assuluta, è nenti, e poi nenti, e sempri nenti.
	Pari chi ddu filosofu Grecu, chi dissi chi la liggi è comu la fulinia di la tarantula, la quali fa cadiri 'nterra li corpi pisanti, ma tratteni chiddi leggi comu la paghhia, dissi na granni verità. Comu Spinosa e Obbisi chi dissiru chi lu drittu è la stissa cosa di la forza, dissiru na bedda verità di fattu. Iddi, è veru, ficiru sbagghiu assai grossu 'ntra l' ordini raziunali, ma pri lu fattu e pri la storia 'nzirtaru.
	Pri mia la forza avi a essiri lu menzu pri fari valiri li nostri dritti, pri difendirli, tutelarli, e ricupirarli - senza forza nun ci poti essiri eserciziu di drittu, comu senza pinneddu nun ci pò essiri pittura, senza pinna scrittura. Ma viditi d'undi e comu ndi vinni l'erruri chi cunfundi lu drittu cu la forza. Siccomu pri figura si dici di un bonu pitturi chi è un bonu pinneddu, e d'un bonu scritturi chi è na bona pinna; accussi cu avi chiu forza si dissi, e si dici, e si dirà sempri, chi avi drittu. Senti, amicu miu, la forza è cumpagna di lu drittu, ma è na cumpagna periculusa, infidili, chi spissu ammazza lu stessu drittu.
	 	 	Si Cesari nun dispunia di tanta forza, nun ci vinia lu sfilu di passari lu Rubicuni. Si Napuliuni Primu nun avia dda granni forza nun cacciava a culazzati di fucili li cincucentu. Si lu Terzu Napuliuni n' avia dda forza chi sapemu, lu seculu nun aviria vidutu lu dui dicembri; et sic de singulis.
	Granni forzi avianu Cesari e li dui Napuliuni; dunca avianu drittu. Bedda, ma fatali figura rettorica!
	 	Si nun sbagghiu lu corpu di statu di lu dui dicembri fu ludatu 'ntra lu Parlamentu ngrisi da Lordu Palmiston, e n'avia ragiuni, pirchi lu mali cuntagiusu putia passari lu strittu e 'mpistari l' Inghilterra Fici beni dunca lu Prisidenti di la repubblica chi l'ammazzau. Avia ragiuni lu Diprumaticu 'ngrisi, lu diavulu fa diavulicchi! E puru ddu granni Ministru, chi avia l'occhi di Argu, nun vitti e nun s'addunau pri nenti, chi la timuta pesti ci trasia 'ntra lu regnu di nautra parti cu lu Fenianismu !
	Cosi di lu 'nfami munnu! L'ingrisi chi scialavanu e ridianu di li rivuluzioni di l'autri paisi, e iddi stissi ci li attizzavanu o li stutavanu a so' piaciri - di sti tali 'ngrisi quantu cosi si putissiru diri!
	Sentu parrari spissu di giuramenti, di cuntrattu, di pattu sociali! Aimè ! fulinii di tarantula! sì, fulinii di tarantula, senza dda liggi suprema chi Ciciruni dicia Summa Ratio, e l' Aquinati nec ejus lex est aliud ab ipso, unde æterna non ordinatur ad alium finem (1), e
	(1) Unde patet quod lex naturalis nihil aliud est quam partecipatio legis æternæ in rationali creatura - Summ. Theol., par. II, Quæst. XII, art. 11.
	 	2
	 	 	Dante divina voluntas sit ipsum jus; la quali riverbirannu 'ntra l' umana cuscenza pò purtari felicementi l' animi 'mportu, comu la vila servi di guida a la navi. E cca si zittiu lu miu amicu e seguitu ieu.
	 	6.
	 	Pari a mia chi si travagghia cum velis et remis pri cacciari stu Diu, e mandarlu a spassu na vota pri sempri; ma iddu avi la facci tosta, e nun senti l'affrunti e li rimproviri chi ci chiovinu d'ogni banda!
	Si na vota un filosofu tidischu dissi a vuci forti di la cattidra: Oggi creeremo Dio! Ju sacciu chi nautru filosofu viventi, italianu, avant' eri dissi puru di la cattidra, isandu lu vrazzu rittu all'aria, e strincennu lu pugnu: Dio ritirati! e pri tri voti.
	Si Fichte si mustrau, comu un chimicu, chi voli ricumponiri chiddu chi avi decumpostu, o di un furnaciaru chi dicissi: oi facemu na pignatedda o un tiganeddu lu nostru italianu Ferrari chi ci dici, chi manda a spassu Diu, mi pari un patruni chi licenzia lu criatu - almenu ci avissi datu la benservita!
	Puru la Cunvenzioni francisa, trasfurmannusi in Cunciliu Ecumenicu, dicritau na vota chi Diu esisti, comu chi s'avissi trattatu di na liggi civili o criminali chi fussi. Oh, ddi francisi n' hannu fattu puru grossi assai 'ntra menu d' un seculu! Hannu distruttu dinastii, altari, liggi, statuti, ed hannu criatu principi, religioni, liggi. Hannu mandatu a diavulu re, repubblichi, cunsuli, presidenti...... e chiddu chi mandirannu appressu lu sapi Diu! Eppuru, mischini! sunnu ancora comu l'anima di li sbirri!
	 	 	Pri mia vi dicu chi tutti l'omini sunnu foddi, ma chi li chiu foddi sunnu li sedicenti filosofi; e si chistu nun lu dici la Santa Scrittura, vi lu dicu ju, chi macari, si nun autru, aju sfugghiatu quarchi carta di Platuni, di Aristotili, di Agustinu, di Vicu, di Gioberti, di Rosmini, di Galuppi, e puru di chiddi chi si fannu 'nciuriari filosofi, e sunnu foddi 'ntra la carni e 'ntra l'ossa.
	Mi ricordu chi Fidiricu lu filosofu dicia: Quannu vogghiu puniri li mei populi, ci mandu pri guvirnarili li filosofi. Ah chi beddu spedienti scatinari ddi filosofi di dda tempra di Lamathrie, chi cripau ala so tavula riali cottu comu un jammaru e abbuttatu comu un porcu! Oh chi beddu espedienti, chi dimustra chi li filosofi sunnu li chiu foddi 'ntra l'omini!
	Lassamu di parti li filosofi chi sunnu d'autri paisi, parramu na picca di chiddi nostri.
	Oggi ponnu spajari tutti pari pari Anzelmu, Tummasi, Bonavintura, Danti, Vicu, Gerdil, Galuppi, Gioberti, Rosmini, e tutti li so sculari.
	Chi ci vasi ad Anzelmu essiri lu funnaturi di l'Ontologismu 'ntra lu Mediu Evu cu la so famusa prova a priori, accittata dallu stissu Aquinati, e a Bonavintura lu so' Itinerario di la mente a Diu, chi superò lu stissu Platuni a Danti chi nellu concettu filosoficu di lu drittu lassò arreri lu stissu stagirita, e tutti li filosofi chi foru e chi nascirannu a lu munnu, comu dici ed affirma lu filosofu tidiscu Sthal Chi a Vicu l'essiri acclamatu lu fundaturi di la so bedda e sublimi Scienza
	 	---
	 	 	Nova, chi mancu cunusciu Sant'Agustinu 'ntra la so surprindenti Città di Diu, nè l'insigni auturi di lu Discursu sulla Storia Generali iddi, sti dui Viscuvi, trattanu l'argumentu teologicamenti.
	 	Già puru lu stissu summu Romagnosi avia avutu paroli prima di la sciarra cu Vicu, chiamandulu auturi d' un presentimentu fantasticu, e tanti autri beddi paroli.
	Ma oi? Oggi di Vicu si arrivò a diri, chi iddu lu granni napulitanu, nun avia filosofia. Nun mi criditi? Liggiti Augustu Vera, e vi convinciriti chi tutti li filosofi sunnu nenti, macari lu stissu Vicu, auturi senza filosofia.
	A Rosmini e a Gioberti nun ci mustranu li nostri muderni filosufi tanta 'ncagna, anzi mi pari chi vonnu fari l' amuri cu iddi pri tirarili a la so' parti.
	Pri Giuberti, piscannu lu valenti Spaventa 'ntra l' Opiri Postumi di lu Turinisi quarchi frasi nun sviluppata, quarchi cuncettu nun chiaru, ci voli rialari la sumigghianza 'ntra Gioberti e lu so' predilettu Hegel, senza accorgirisi chi l' Opiri stampati di lu summu auturi di lu Primatu stannu chiantati supra lu principiu di la Criazioni, chi si la fa a cazzotti cu la filosofia pantiistica di Giorgi. 'Ntra l'italianu filosofu e chiddu alimannu c'è n' abissu chi li dividi, e chi tutta la potenza di la menti di Spaventa nun pò culmari.
	Nun parru di Giurdanu Brunu, a iddu l'alliffanu, pirchi l' hannu nautru Spinosa; anzi, mentu pri mia, Spinosa esaltatu, chi quarchunu ha dittu Spinosa 'mbriacu! Poviru monacheddu di Nola fu arsu vivu comu un purci! Diu ci avia datu tantu 'ntellettu, tanta fantasia e tantu cori, e la fantasia, lu focu di la passioni, e chiu lu tradimentu e li farisei,... lu ficiru bruciari vivu e 'ndi ficiru spargiri li cinniri a lu ventu! Quannu li judici ci annunziavanu la sintenza di morti trimavanu, comu na fogghia di canna e Giurdanu cu dda forza chi veni di l'innuccenza e di la superiorità chi sintia 'ntra iddu in cunfruntu di ddi carnifici, cu la forza di un liuni e tisu comu un taddu di Giuda, ci dissi: Majori forsan cum timore sententiam in me dicetis, quam ego accipiam. Chistu mi ricorda, chi 'ntra ddi tempi jittari 'ntra li fiammi un omu era comu fumarisi oi un sicarru!
	 	 	Ju nun pozzu lodari la cundutta di Brunu, di Vanini, di Arnaldu, di Paleario e d'autri, ma darili a lu focu sulu pirchi pinzavanu a modu so', ah chistu no, nun è agiri di cristianu, mancu d'omu!
	Pri mia cridu chi Diu misericordiusu avirà fattu chiu bona cera alli vittimi 'nfilici chi ali carnifici spietati ! Veru iddu è chi bisogna guardari li cosi e l'avvinimenti cu l' occhi di ddi tempi, comu in grazia di esempiu, a ddi tempi e 'ncostu ad iddi, li stissi repubblichi famusi, lu sacciu ju, avianu liggi veri barbari: cu rubbava na junta di liri avia tagghiata na manu, cu 'ndi ranfuliava lu duppiu, o era ricidivu, senza misiricordia ci tagghiavanu tutti li dui manu si sciurbavanu allura l'omini, comu 'nzinavanteri si livavano l'occhi cu lu ferru 'nfucatu a li cardiddi, rappareddi, zuini e spunzuni. - Allura lu vassallu chi ammazzava la palumma di lu so' principi, era cundannatu a morti, ma si lu principi ammazzava lu vassallu, ch' era un' uomo, comu tutti li principi di la terra, si la passava pagannu pochi liri. Chi liggi di Dracuni quannu lu tagghiuni era interpetratu material
	 	 	menti! Sacciu chistu e sacciu autru macari, ma chi vuliti, bruciari un omu vivu, pirchi pinzava a modu SO, era na barbarii inqualificabili. Ma tant'è Brunu fu arsu vivu, mentri era Pontifici Clementi VIII, chi li storici imparziali e nun suspetti, ci dànnu di bona pasta, e cu la direzioni di li Cardinali San Severinu, Aldobrandini, e Bellarminu, quantunchi chistu era gesuita, e si sapi chiddu chi successi 'ntra lu Conclavi, quannu lu vulianu criari Papa - si jisau un Cardinali e ci dissi a vuci forti, comu un spiritatu a li so' culleghi: Dignus, sed Gesuita.
	Ma chi vuliti eranu accussi altirati l'omini 'ntra autri tempi, chi lu stissu San Binnardu, lu mellifluu dutturi, cunsigghiava di bruciari vivu ad Arnaldu di Brescia!
	Quannu jeu penzu alla fini di Brunu, chi la eloquenti e sapienti parola di Cousin inzerta dicennu, la trace lumineuse et sanglante 'ntra la storia di la civilizzazioni, m'acchiana lu diavulu!
	Comu Adamu nun potti agghiuttiri ddu grossu pumu, accussi l'omini di ddu timpazzu nun pottiru calari ddi pinnuli chi Brunu ci dava, e chiui chidda grossa grossa, di Lu spacciu di la Bestia Triunfanti.
	Ju non fazzu ecu a li so' erruri, ma comu talianu vi vogghiu ricurdari ddi so' beddi palori.
	 	Italia, Napoli, Nola, quella regione gradita dal cielo e posta insieme talvolta capo e destra di questo globo, governatrice e dominatrice de le altre generazioni, è sempre da noi et altri stata stimata maestra, nutrice e madre di tutte le virtudi, discipline, umanitadi.
	E poi cu qual' impigna mi putiti nigari chi l'omini sunnu pazzi, sunnu privi di l'usu di la ragiuni?
	 	 	Ju sugnu catolicu, nun mi virgognu, anzi puru mi vantu di dirilu, e l'aju stampatu, mi dispiaci, e quantu, di l'erisia; bramiria e vurria vidiri 'ntra tutta la terra un pasturi sulu ed un covili preju pri li traviati e li raccumandu a Diu ma ju nun fussi capaci alli eretici, sulu pirchi eretici, sciupparici un pilu di la barba.
	Ju mi tegnu forti cu la Santa Scrittura e cu li Patri ju aju l' occhi all' istituzioni e non all' omini. Ju sugnu cu lu gran Viscuvu d' Ippona, chi dici: Diligite homines, interficite errores. - Sì, amuri all' omini, morti all' erruri.
	 	7.
	 	Ma vutamu la facci di l'erruri e virgogni di l'omini, e turnamu arreri pri vidirinni autri.
	Ju vi dicia chi li nostri filosofi sinni ponnu andari a cogghiri cauliceddi, o procchia, o pezza pri li strati, o muzzuni di sicarri pri la via. Vuliti sapiri cu l'avi dittu? l'avi dittu lu signuri Augustu Vera, a cui sempri ci levu la birritta. Iddu dici, chi lu filosofu veramenti filosofu, lu filosofu chi tuccau la cima di dda sapienza, a cu nuddu avia pututu arrivari è Giorgiu Hegel. E nun c'è autra filosofia chi chidda so'.
	Ju mi ricordu di na proposta di Ugu Fosculu qualmenti vulia tirari tuttu lu sucu di tutti li libbri, e ficcarilu 'ntra un migghiaru di volumi e bruciari poi tutta dda rubbazza vecchia chi ristava.
	Ma megghiu fannu pri nui li palori di lu nostru sicilianu Musumeci, chi tantu foddi pri l' opira soi di la Gran Teoria di la Conservazioni, ci dicia un ghiornu a n'amicu so' a Napuli, mentri eranu 'ntra la lucanna: Bruciati tutti li libbri di tutti l'auturi, chi ci sunnu stati a lu munnu, pirchi sunnu pari pari tutti 'mpusturi
	 	l' opira mia è la sula virità!
	Chi vindi pari, nun c' azzicca? E si ali palori di 1' Onurevuli Vera si junci puru chi Michelet, filosofu tidiscu, parrannu di Giorgi, di la so' catrida a Birlinu, isannu l'occhi a lu celu e juncendu na manu cu l'autra dicia: Giorgio Hegel era un santo! E quasi quasi nun chiancia ddu affezzionatu scularu pri la santità di lu so mastru!
	 	Viditi, ora mi vaju pirsuadennu megghiu, chi la filosofia di Hegel nun è chidda chi va spacciannu lu signur Vera. Nun avi tantu tempu chi certi filosofi pri 'nsinuari li duttrini di l' auturi famusu di l'Etica, di l' occhialaru d'Amsterdam, dicianu chi iddu era murigeratu, tantu murali, chi iddu era 'nsumma un santu! Viditi chi lu stissu Vittoriu Cousin si fici licitu paragunari Spinoza cu l'auturi di l' Imitazioni di Cristu!
	Mi pari chi a stu modu sinni va a Diavulu la libirtà di pinzari e qualunqui discussioni libira, e senza preoccupazioni - s'arriva a la infallibilità di lu mastru pri nautra via!
	Poviru Mariu Nizzoliu chi prima di Cartesiu avia proclamatu ntra la nostra Italia cu l'opira so' - De veris principiis et vera ratione philosophandi la libertà di filosofari; dicennu 'ntra tanti beddi cosi, chisti chi vi vogghiu ricurdari: « Generale principium veritatis est libertas et vera licentia sentiendi ac judicandi de omnibus rebus ut veritas ipsa rerumque natura postulat. Hoc est,
	 	«
	 	ut is qui recte philosophandi studet, ante omnia liberum se conservet ac solutum ab omni philosopho» rum secta, nec ulla cujuspuam viri quamlibet magni • doctrinæ fama ita teneatur astrictus, et quasi com» peditus, qui quæ ipsi pro rei veritate probanda aut > improbanda videbantur ea libere, et sine ullo im> pedimento probare, aut improbare » (1).
	 	E puru li so sculari, di Hegel, nun ci cridinu a tuttu chiddu, chi si va chiacchiariannu 'ntra di nui, pirchi ognuno d' iddi penza a modu so'. Si hannu divisu in destra e sinistra, comu 'ntra na cammira legislativa, e poi si la fannu a cazzotti, e cu poti chiu si la porta.
	Ndavi difattu 'ntra li so sculari atii, materialisti, fatalisti, panteisti, e tutti figghi di lu stissu patri! Lu quali, dicemu la virità, avia dittu, chi la so' dottrina era tanta profunna chi nuddu di li so' discipuli l' avia caputo forsi uniddu sulu, ma nun beni.
	 	Dunca ju cunchiudu: la filosofia di Hegel nun era pri l'omu da nui cunusciutu, ma forsi pri nautra razza nova, o megghiu, pri nautra specii. La nostra è troppu assai foddi, chidda chi venirà di la dicantata trasfurmazioni, sarà megghiu organizzata - e perciò menu pazza.
	Ora cumprendu li paroli di San Paulu, quannu dici: Guardativi chi quarchidunu nun v'inganna cu la filosofia. E dicia beni Paulu, si li filosofi sunnu 'ntra l' omini li chiù pazzi; era giustu e sanu l' avvirtimentu.
	E poichi la lingua dissi Paulu, e li palori sunnu comu li cirasi, vogghiu diri puru chi Paulu senza
	 	(1) Lib. 1, cap, De vera rat. phil.
	 	 	vantarisi filosofu, pridicau 'nmenzu li filosofi 'ntra l'Areupagu, e li so' beddi e sublimi cuncetti passanu chi sunnu di chistu e di chiddu!
	E dda fratillanza universali 'ntrà tutti l'omini e li populi di la terra - la solidarietà 'ntra iddi, pirchi sunnu membri di nu stissu corpu, chi avi un sulu e stissu capu, e si unu d' iddi si doli, l'autru ndi pati. E accussi via dicennu...sunnu farina di lu granni saccu di Paulu, e nun di li sacchi di tanti autri chi dànnu a cridiri mari e munti, e poi finiscinu cu manifistari la so' pazzia.
	E sapiti undi è la pazzia di tali e quali filosofuni? È in chistu, chi scurciaru di l' Apostulu di li genti ddi granni virità, ci livaru la parti positiva, li ficiru astratti e peju, e li vannu pridicannu pri lu munnu vecchiu e novu senza autorità, senza liggi e senza Diu, comu pazzi chi sunnu e sarannu, mustrannu nun aviri l' usu di la bedda ragiuni.
	 	8.
	 	Basta pri lu mumentu di li politici e di li filosofi, videmu si putemu 'nzirtari la casedda unni si trova ammucciata la bedda vantata ragiuni. Mi votu a lu campu ecunomicu, e a mia pari chi mancu cca c'è spiranza di truvari la tana o lu jazzu di sta criduta rigina di li omini.
	Quannu si parra di ricchizzi li muderni 'ndi vonnu centu a majorca. A mia pari chi cca puru la ragiuni ha fattu fiascu.
	Ju lu sacciu chi oi la summa di li ricchizzi, di li menzi di godimentu, di li cosi pri sudisfari li bisogni è granni assai, e supira in quantità, pisu e misura zoccu avianu l' antichi nostri patri.
	 	Oggi un arripezzaturi e un custureri hannu chiu cummuditati di lu granni Agamennuni, di lu re di li re a lu quali 'ntra li jurnati d'invernu tuccava stari 'ntra li so cammiri a lu scuru quannu avia la flussioni o forti catarru s'avia a stujari lu nasu cu li jdita, o cu lu mantu riali. Senza cammisa di tila o di musulina stava 'mmugghiatu 'ntra la lana di stati e d'invernu; senza fari pinitenza era un veru cappuccinu.
	Un custuriricchiu avi la so' 'nvitriata, e godi di la bedda luci puru 'ntra li jurnati chiu scuri fazzulettu pri lu nasu
	 	avi lu so avi la so cammisa di tila o di musulina, e robbi pri lu friddu e pri lu caudu.
	Lu granni Agamennuni o un so pari, re, magnatu, 'mperaturi, quannu c'indebulia la vista, nun avia chi fari, mancu si putia diri lu rusariu, pirchi eranu turchi o brei. Quanti beddi cosi ci sunnu ora?
	Vui li sapiti, e perciò vaju avanti.
	E puru cu tuttu chistu l'omu nun avi avanzatu, s' avi 'mbrugghiatu peu, e ruvinatu.
	Eccumi a li provi. E quanti provi e riprovi putiria darivi!
	Si cridi chi quannu si junci a mentiri ricchizzi, supra ricchizzi, d'aviri chiu 'ndustria e traficu, chi s'avi fattu tuttu. Gnirnd, gnirnò pri centu milia voti. Aumintannu li suli godimenti, li suli utilità, piaciri e commodità, cu chistu sulu l'omini s' imbriacanu 'ntra li piaciri di li senzi, nun sentinu chiui o pocu li nobili aspirazioni pri lu beddu, pri lu veru, pri lu santu, e pri lu giustu, e 'nfangati 'nzina a la gula, comu li porci, 'ntra la materia, sentunu sulu li cosi materiali, e macari 'ntra lu sonnu, comu l'armaluzzu di Sant' Antoni, 'nzonnanu la ghianda. E accussi, accussi a picca a picca, di mali in peju, 'ndi veni ddu spaventivuli regressu, chi Diu mindi libira.
	 	E pirchi tuttu chistu?
	 	Pirchi quannu li beni materiali criscinu in abbundanza, si nun si teni forti 'ntra la società na granni dosi di giustizia, di bontà, di boni costumi, e chi sacciu ju, sindi veninu comu tanti diavuli li discordj, nascinu tutti li gilusj, e tutti li passioni scatinati custernanu la povira umanità.
	Chiddu chi ju vi dicu è lu vangeliu di la Santa Missa E si nun aviti fidi a mia, sintitulu puru di la bucca di dui omini granni, unu di lu Belgiu, e l'autru Italianu.
	 	«
	 	Dici lu primu, lu Signuri Aharens: « Il materialismo disapprovato in teoria, regna generalmente nella › pratica: la novella potenza industriale, senza contrappeso morale, ha favorito siffatta tendenza, e la corruzione si accrebbe coi due estremi dell' opulenza e della miseria: ogni cosa attesta una scostumatezza, > una corruttela che invase tutte le parti del corpo sociale » (1).
	 	Chi vindi pari?
	 	Sintiti ora lu sapienti Conti T. Mamiani di la Roveri: • Ella è una verità confessata oggimai da quanti col pensiero mnovono in traccia di un rimedio e di » una correzione efficace a guarire la nostra generazione
	 	(1) Aharens, Corso di Dritto Naturale, vol. 1, p. 1, cap. II, 2 Χ.
	 	da quell' anarchia morale ed intellettuale, onde gli
	animi sono pur troppo afflitti e travagliati, che il > male attese le profonde radici che ha messo prima> mente negl' intelletti e nei cuori, poi di mano in mano > nei costumi e nell'ordinamento civile medesimo (1).
	Ju vurria chi tutti avissuru prisenti li paroli di li dui citati sapienti, chi sunnu verità vangelichi.
	Ahimè! L'omini sunnu fatti accussi storti e malaretichi, chi s'abbagghianu di l'apparenzi, vardanu la la forma, e no la sustanza, vardanu la parti accidentali e nun chidda essenziali, e tutti 'ncantisimati di li 'llusioni di cosi fausi chi li sciorbanu, cunfunnunu la vera civiltà cu chidda fausa, chi si spaccia pri chidda vera.
	 	«
	 	Ancora aju ntra l' oricchi li paroli di lu summu Romagnosi: « Quando tu mi mostri solamente scritture, » pitture, sculture, so io forse se un popolo sia provveduto di vitto, di vestito e di abitazione? Quando mi mostri armate, corteggi, consilii, feste, conosco forse » se egli gode pace, equità e sicurezza, mediante buone > leggi, un' equa amministrazione, ed un potente or> dinamento? »(2).
	E puru sunnu digni di ricurdarisi st' autri ditti di n' autru auturi, li quali sunnu accussi beddi, chi parunu fatti a posta pri nui.
	Il falso colle apparenze del vero, il male colle > apparenze del bene, scuote l'occhio volgare, ma › alla vista penetrante del sapiente è la cronica infer
	 	(1) Saggi di Filosofia Civile tolti dagli Atti Accademici di Filosofia Italica, e pubblicati dal suo Segretario Prof. G. Boccardo pag. 3.
	(2) Dell' Indole e dei Fattori dell' Incivilimento, p. 1.
	 	Genova 1852,
	 	«
	 	mità della vita degli stati con il lieto colore nel sembiante di florida salute; è un vizio organico del corpo sociale, che ne consuma la vitalità, mentre che i sintomi esteriori accennano vigore di fibbre e
	di nervi; è un moto retrogrado, o mal diretto della » società, che si avvicina alla morte politica, e copre la ritirata o il traviamento con artefatti splendori, che agli occhi del filosofo sono i presagi dei suoi funerali. E così brillando, si estinguono, a similitudine della fiamma artificiale, che, mancando di alimento, » più crepita e brilla, quanto è prossima a perdere la » sua vita splendida » (1).
	 	«
	 	Sintistu? Jeu speru chi li cosi 'ntra stu munnu nun andassiru accussi di mali in peju, e chi avanzannu cu la pala lu beni matiriali nun si vidissi viniri menu chiddu murali 'nsumma chi nun fussiru in ragiuni
	 	'nversa.
	 	9,
	 	Speramu! la spiranza, dissi un filosofu chi era poeta, forma parti di l' umana filicità. L'auturi di l' Assediu di Firenzi dissi chi era la m..... di la vita pri mia è na ddiccata di meli chi hannu li veleni di la vita All' omu agghiuttennu velenu, ci pari cu dda ddicata di meli, di manciari cosi duci.
	 	Nun finiscinu cca li mali di lu munnu economicu cu tutti li granni Economisti, accuminzannu di Serra, Ortis, Ginuisi, Smith....e finennu a lu viventi nostru sicilianu Ferrara, e puru a lu miu valenti amicu Majurana Calatabianu.
	(1) Vedi Antologia di Firenze, n.o 14 del 2.o deceunio.
	 	 	Vi ricordu lu misi di Giugnu 1848, quannu 'ntra Parigi lu repubblicanu Genirali Cavignac appi a nesciri cu n' armata di surdati e cu tanti cannuni pri cummattiri; chi cosa? li ligittimisti? gnirnò pri cummattiri a cni? li Orlianisti? gnirnò, gnirnò. A cu dunca la Repubblica francisa vulia distruggiri? Vui lu sapiti, lu Sucialismu, lu Cumunismu. Nun si trattava chiui di ddu campiuni chi avia fattu Ricu Saint Simon, chi bastaru na cumpagnia di granateri a li tempi di Luigi Filippu a sdirrignarilu nun lassannu petra supra petra. Iddu già Sansimuni, comu prufeta, mentri stava rinnennu l'anima a Diu o a lu diavulu, ci l'avia dittu a littiri di scatula a li so' sculari: La poire est mure, vous la cullierez, chi vi vogghiu traduciri accussi: Beddi figghi mei, ju moru, mindi acchianu leggiu leggiu, badati a vui, la pira è fatta, vui cun sautu la putiti cogghiri. Sapiti vui chi è la pira sansimuniana? è la robba d'autru.
	Nui semu 'nnuccenti assai! robba d'autru, vali a diri chi la propietà è un drittu, ma si idda è un furtu, allura li propietari su tanti latri dunca è logicu, ad iddi! ad iddi!!!!
	Ju nun cuntu favuli, ma ricordu verità dulurusi e di fattu.
	Cu assaggia ddi liggi fatti supra dda basi, cu ddu spiritu, peu di chiddu a prova di pruvuli, cumunista si addicca li idita. Sunnu pri menu mali tassi nun supra li frutti chi dugnanu li propietà, ma supra la propietà stissa, cioè, mi spiegu megghiu, nun sunnu tassi supra lu fruttatu, ma supra la cosa stissa, livannuccinni na ritagghia; e na ritaghiedda oi, nautra dumani.... Ah chi bruttu jocu, chi laida tindenza chi viu! Si, diciti a chiu nun pozzu chi l' omu avi l'usu di la ragiuni?
	 	 	E poi vutamu nautru fogghiu.
	Comu vuliti chi avissi l'usu di la ragiuni chiddu chi chiamasi vulgu, si vui aviti fattu ogni cosa pri purtarilu al a guerra contra Diu, contra li ricchi, li propietarj, li capitalisti....sirvennuvi di dda malintisa eguaglianza e fratillanza, pri nu ricurdari autru? Chi spiegati a modu vostru, lu renninu salvaggiu, barbaru e quarchi cosuzza di chiu tintu. Si vui ci aviti dittu puru chi iddu è Diu! Lu puvireddu ripenza a li vostri ditti, chi s'avi agghiuttutu, e ci cogita supra pirchi fannu pri l' utili so', e dici 'ntra iddu stissu: si ju sugnu Diu, comu lu riccu, comu lu propietariu, lu capitalista, comu lu meu gnuri, chi ragiuni ci è chi jeu aju a travagghiari tuttu lu jornu e li ricchi starisinni a spassu? chi ragiuni ci è chi jeu aju a caminari a pedi scausi, malu vistutu, tuttu ripizzatu, e iddi 'ntra li beddi carrozzi chi si paparianu, vistuti cu lussu a la Lion? Chi ragiuni chi iddi si annu a fumari li beddi sigarri di la vana, e jeu, a quannu mi tocca, un muzzuni di sigarru scarfidutu ? e pri iddi lu tiatru, li festi e giochi e jeu nënti? chi ragiuni chi a mia avi a tuccari un pezzu di pani e furmaggiu e un biccheri di vinu acitu, e ad iddi li beddi pitanzi di carni, pisci, caccia, jaddini, e picciuni, pastizzi, vini d' ogni sorti e d'ogni manera, e tutti li piaciri? Pirchi iddi hannu a cumannari e naatri povireddi a serviri? Sunuu forsi figghi di la jaddina bianca? Unn'è chi lu suli quannu nesci iddu nesci pri tutti? E chi l'acqua chi chiovi è mannata pri tutti? E 'nsinu a cca ci sunnu pinzeri e nenti autru chi pinseri. Ma si lu Diavulu ci ispirassi....? Jeu dicu lu veru chi ci hannu fattu perdiri lu ciriveddu. E guai cu la pala ci sarannu, si tutti li sonni e l'erruri, si pri malasorti si andassiru allargannu, pri poi viniri avanti 'ntra la povira società, chi avi a essiri sempri, o si voli o nun si voli, fundata su la riligioni, la famigghia, la propietà - e perciò supra la morali, supra lu duviri, supra lu Guvernu.
	 	 	Poi ju dicu, chi è na vera 'mpirtinenza e na granni 'ngiustizia suffriri a vidiri un Dia mortu di fami, tuttu strazzatu e tuttu lordu, e chinu di mali e chiu scecси di li scecchi!
	Cu quali curaggiu ci putiti diri: Stadduni ignobili di razza umana?
	Oh foddi, foddi, si sta divinità poviredda si risvigghia, e senza misericordia, unni andirannu li ricchi ? Jeu lu sacciu, e l'aju scrittu, chi trasfurmari la plebi in populu è cosa giusta.... ma dda riabilitazioni chi vannu chiacchiariannu nun avi chi fari cu la trasfurmazioni, sunnu cosi di romanzu. E iddu li romanzi e li giornali, tali e quali, hannu vastatu la menti e lu cori di la povira genti! Hannu vulutu alcuni auturi rivilari quarchi chiaja, comu iddi dicinu, di la società, e pri mala vintura senza dari rimediu, hannu 'nchiajatu tutta para para, 'ntra ddi paisi maggiurmenti, l'affritta società.
	Ah, si fussi cca lu miu amicu Masi Gullu, chi dici chi la ragiuni, la quali scinniu di l'autu, lu purtò autu autu a truvari lu motu perpetuu - ci diria valenti omu, und'è sta ragiuni chi tantu magnifichi, si tutti l'omini sunnu pri lu menu foddi? mi suppognu la so' risposta
	 	3
	 	 	chi saria comu chidda di Archimedi, senza 'mpirò andari a la nuda pri li stradi L'aju truvatu, l'aju truvatu!
	 	Ju fazzu un dilemma: O Gullu ha truvatn o non ha truvatu lu motu perpetuu --- Si iddu l'avi truvatu, l'umanità ndi aviria un beni; si nun l'avi truvatu, allura pri lu miu argumentu ci saria un beni, pirchi aviriamu nautru foddi di chiu.
	Ju disidiru stu casu. Chi vuliti tiru bracia pri lu miu cudduruni! Dunca è pazzia, nun darici 'ntisa.
	Speru chi finissi sta cumeddia di lu motu perpetuu, e chi li me' paroli fussiru benignamenti ascultati, pirchì quannu si voli, senza fari na nova liggi a posta, si po' truvari lu menzu di sintirilu senza pregiudiziu di nuddu.
	 	10.
	 	Continuu la mia cicalata, ma trimannu, pirchì viu tanti omini dotti, mastri mei e di chiddi chi sunnu saputi. Sunnu cosi bernischi li nostri paroli, jucamu, e nenti autru chi pri jucari acchianu cca supra. Vi pregu non pigghiari la cosa pri lu seriu e pri daveru.
	 	Oi ed ottu ci aggiustai li custuri a Pitagura, a la repubblica di Platuni, ad Aristotili, e poi a li sofi tidischi, a lu filosofu di Coenisberg cu la so' Dialettica Trascendintali Poi mi la pigghiai cu li giuristi e li politici - e ci desi dui scoppoli a Obbis, a Russò, a Pietru Leroux e ad autri sapientuni. Poi passai a li Economisti, e cca dalla chi dalla, e quantu!
	Ora a cu pigghiu, a cu afferru pri dimustrari
	megghiu lu miu argumentu? C'è robba assai
	 	ma
	 	 	ju strinciu quantu pozzu. Chi vuliti li pazzii di l'omini sunnu tanti e po' tanti, chi sempri nun restu cuntentu di chiddu chi dicu!
	Ci fu cu dissi 'ntra l' antichi, chi l' animali hannu l' usu di la ragiuni; ju pri mia la negu puru all' omu, e l'aju dimustratu.
	Ju nun vidu beni chiddu chi tanti auturi, maestri di color che sanno, hannu vulutu diri di li diffirenzi 'ntra l'omu e l'animali. Vaja finitila! l'omu è n'armalazzu, comu tutti l' autri, e vi lu mustru cu tanti beddi auturi sani e chini di vita, e puru cu tanti argumenti mei.
	Si guardati l'omu di la parti di la menti, chi ci viditi chi vi pozza fari diri: chi iddu è quarchi cosa di chiui di li bestii?
	Pri mia nenti. Iddu è veru chi tanti autri dissiru mirabilia, mari e munti, nautra picca dicianu chi l'omu fussi Diu, si nun lu dissiru ma chiacchiari, fantasî, 'llusioni, autri pazzii, autri provi chi ad iddu nun ci cumpeti la ragiuui.
	 	Si vantanu li casi e li palazzi suntuusi, chi avi fattu l'omu, nun s' hannn a scurdari li casiceddi di li castori, li cupigghiuni di l'apuzzi, e li nidi di l' aceddi; li quali opiri di l' animaluzzi sunnu accussi beddi, fatti cu tanta maistria e talentu, chi hannu fattu la dilizia e lu stupuri di tutti l'omini, accuminzannu di Salamuni, Teufrastu, Virgiliu 'nzina a nui. E si iddi nun migghiurano l' opiri soi, chistu succedi, o pirchi pri saggizza e pri moderazioni si cuntentanu di fari quantu ci basta pri li so veri bisogni, o pirchi hannu tanta abilità o granni 'ngegnu chi senza stentu e cu
	 	...
	 	 	na rara perizia fannu l' opiri soi perfetti di primu acchittu - quannu l'omu avi tantu a stintari, sbagghiannu, e poi rifacennu e curreggennu, e sempri ristannu scuntentu 'ntra l' animu so', chi è na pignata, chi sempri vugghi, e nun coci nenti, ma si distruggi idda stissa.
	Si iddi nun hannu fattu strumenti e machini ed autri stigghi di casa, chistu è effettu di la perfezioni di l'animali, chi nun avennu bisognu di na cosa, non la fa. Accussi iddi sunnu un termomitru, un baromitru, un sismografu, sapennu prima assai di l'omu chi avi a chioviri, e lu caudu e lu friddu, e l'umidu, e la timpesta, e li terremoti e ndi avvertinu l'omu di sta so scienza, cu li muzzicuni, cu li gridi e li fracassi ed autri signi.
	 	,
	 	Misuranu lu tempu e conuscinu li stagiuni, comu lu gaddu, li rinnineddi, li quagghi ed autri aceddi di passa.
	Nnn è veru chi nun cancianu mai li so' opirazioni, chi sunnu in perfetta stasi, giacchì quannu la natura ci è cuntraria, fannu cu prudenza all' oppurtunità li giusti e saggi canciamenti. Accussi lu struzzu, 'ntra li paisi caudi assai, pri fari scuvari l' ova, opira di na manera, mentri 'ntra li chiu timpirati di nautra. Li quagghi chi pasanu 'ntra li nostri paisi a lu tempu di la primavera, nun si movinu mai di li diserti di l'Africa, nun sulu 'ntra dda stagiuni, ma quannu spira lu ventu sud-est accussi fannu tanti autri aceddi d' acqua, pri passari di na spiaggia a nautra, apprufittannu di la rema, si fannu strascinari di l'acqui.
	 	Fannu puru di l' ammassi, hannu capitali - comu li castori, li furmiculi chi si sannu fari tanti beddi magaseni sutta la terra. Vade ad formicam, o piger, et considera vias ejus et disce sapientiam. E si iddi cog ghinu furmentu chiu di lu bisognu, s' intra lu 'nvernu restanu assidirati, non è curpa so, ma di la stagiuni. E poi nun ci sunnu 'ntra l' omini l'avari, ch' ammassanu pri tanti anni immenzi ricchizzi, e sucanu la sarda e morinu di misciaciu?
	 	 	Quantu cosi hannu apprisu l' omini di l'animali ? Vi lu dici la cicogna cu lu so' beccu longu, chi insignò a l' omu a farisi li cristeri l' api e li furmiculi a sapiri beni guvernari cu li so ordinati associazioni e beddi governi - li tarantuli a fari la tila li castori cu li casi a due o tri appartati ci dettiru lu mudellu di l'abitazioni li quatrupidi ci insignaru
	 	a natari
	 	lu Nautillu l' arti di navigari, di maniari li rimi, di riciviri l' urtu di li venti.
	Ah di quantu cosi non sunnu capaci li animaluzzi li chiu picciriddi!
	Vi lu dici la tarantula di Pellisson, e chidda di Pellicu chi di l'autu di la prigiuni a lu sonu di lu bicchieri, chi tuccavanu chiddi cun firruzzu, scinnianu supra lu filu di la so' tila, ed andavanu a pusarisi supra li vrazza di ddi 'llustri prigiuneri, e poi si accustavanu a la so' vucca, ci la basciavanu, e ci sucavanu la saliva. Cu l'occhiu suttili di la sapienza tanti cosi granni si vidinu 'ntra l' animaluzzi ma bisogna studiari e jttari sangu supra li libbri e supra l'animali stissi, sapennuli intirrogari, chi iddi a cu li sapi intirrogari ci rispunninu. Rispunni la natura bruta a li fisici, e nun vuliti chi rispundissi chidda animata a nui?
	 	منه
	 	Vi vogghiu ora diri li beddi risposti chi hannu avutu tanti granni auturi Sintitili pri piaciri.
	 	 	Erasmu Darwin ci dici chi l'animali, comu li
	 	cani, fanuu cuntratti 'ntra d' iddi, e cu l'omu puru iddi li bistioli hannn l' idei beddi e netti di la giustizia e di l'onestà Sulu ci junci sta clausula, chi li cuntratti chi fannu li bestii cu nui, sunnu comu chiddi chi fannu dui omini di linguaggiu diversu, chi nun s' intendunu.
	 	Li cavaddi 'ntra nui, dici lu stissu auturi, mustranu pocu signi d'aviri comuni regulamenti - ma 'ntra la Tartaria e la Siberia, undi sunnu cacciati di li tartiri, fannu na sorti di società, mettinu nun sulu li sintinelli ed hannn capi chi li dirigginu e li sullicitanu a curriri e andari cca e dda Puru l'apuzzi hannu un regulamentu chi nui nun cunuscemu, è veru, ma chi esisti Hannu nsumma l' animali na specii d' amministrazioni, chi nun è certu chidda di l'omu, ma l'annu si nun autru in germi pri quantu ad iddi ci basta senza cummettiri ddi erruri chi pocu onuranu la nostra specii.
	 	E Gioja accunsenti, e si firma ut supra !





Vindi dicu nautra.


	Si dicinu tanti cosi di lu putiri tradiziunali di l'omu, comu patrimoniu esclusivu di la so specii, e chi forma un granni titulu di la so grannizza!
	Nenti, nun ci criditi, 'ntra l' armaluzzi c'è puru la tradizioni di generazioni in generazioni, comu l'osservaru lu Sig. Adanson, lu nostru M. Gioja 'ntra li gaddini d'India, 'ntra li cunigghia nostrali e 'ntra chiddi di l' Isula di Sor vicinu a lu Senegal, e fannu trasiri puru a Linneu pri testimoniu (1).
	(1) Vedi Gioja, Ideologia; Tom. 1, Par. 1; pag. 17 18.
	 	 	E lu Sig. Dupont de Nemours, facennu profunni meditazioni supra lu cantu di li Corvi, cunusciu chi iddi hannu na lingua so cu diversi desinenzi, quantunqui a nui ndi pari uniformi e monotona. Stu linguaggiu di li Corvi è cumpostu di 25 paroli, vicini l'una cu l'autra, ma nun li stissi, e senza confundirisi (1).
	Ndi vuliti sapiri nautra, chi sarà comu la bumma ? Si Darwin avia manifestatu chi l'animali si dilettanu puru di fari cuntratti, senza l' incommudu di li nutari e lu pisu di li tassi, ed autri cosi chi aju dittu, e Gioja l'appoggia, e quantu, 'Ntoni Coste, lu tradutturi francisi di Lock, dici, chi iddi sentunu virgogna e pintimentu, Adanson ci dugna lu putiri tradiziunali e Dupont de Nemours la lingua a li Corvi Pliniu dici a littri di scatula chi l' Elefanti hannu idei di Religioni, sunnu riligiusi, ma senza aviri chiesi, altari e parrini.
	 	Ch' ingegnu profunnu di st' auturi, chi hannu accussi beni saputu leiri 'ntra l' animali, la giustizia, l'onistà, la tradizioni, lu pintimentu, la virgogna, la riligioni!
	Jeu nun vi lu dicia chi quannu si sannu intirrugari, si vidi chiaru e beddu chiddu chi sfui a l'autri, e si vidi comu quattru e quattru fannu centusissantaquattru? Ju vi parru cu l' esperienza 'ntra li manu, e nun pozzu sbagghiari.
	Ritiniti comu certu chi tuttu sannu fari l'animali, e cu chiu ordini e mudirazioni di l'omu. Si quarchi cosa nun la fannu, chistu succedi o pirchi non vonnu,
	 	(1) Quelques Mémoires sur différentes sujets, la plus part d'histoire naturelle, e de phisique générale et particulière, 2.a edition in 8.o, Paris 1813, 228.
	 	 	o pirchi la gnuranza di l'omu nun ci la sapi cumunicari e risvigghiari 'ntra li so' spiriti, nun dicu brutali, angelici. A li provi a manu a manu. Nui vittimu lu cani Fidu chi liggia, scrivia, facia l'abbacu e jucava a li carti cu lu so' patruni lu signuri Farina, cu stupuri di tutti, e pri virgogna di chiddi chi nun sannu leggiri e scriviri 'ntra di nui, chi assummanu almenu in Italia a 17 miliuni. Fu tantu lu fracassu e lu stupuri chi facia lu sapienti Fidu, undi andava e dava prova accussi bedda di la so' sapienza, chi quarchi Viscuvu 'ntra li Calabrj lu pruibiva, e lu fici cacciari, comu opira 'ndimoniata e peju.
	Era beddu e purtintusu vidiri Fidu, quannu avia a scriviri na parola cu duppia cunsunanti - andava 'ntra l' alfabetu pigghiava la prima cunzunanti, poi turnava e nun vidennu la secunda, bajava, si dispirava, facennu chiaru a conusciri chi cindi vulia nautra - si mittia dda cunzunanti a nautru locu di l'abbizzè, e iddu cu raru accurgimentu e cu l'alligrizza, chi è figghia di li scuverta di lu veru, la pigghiava, e cumpunia la parola.
	E cca nun finiu l' opira di lu mastru di Fidu, lu signuri Farina Italianu, giacchi lu raru 'ngegnu di iddu rinisciu a sapiri svigghiari la sapienza di autri dui cani, pri nomu unu Monitu, l'autru Biancu. Di Monitu nun vi parru, pirchi viu scrittu chi facia a Parigi des choses incroyables ju criu chi appi a dari quarchi lezioni a la Sorbona, o puru 'ntra lu Culleggiu di Luigi il Grande!
	O cani sapienti, o sapienza di li cani!
	Fidu cumpunia tutti li paroli di la lingua italiana, chi ci vinianu addittati, e traducia cinquanta paroli in sei lingui, cioè francisa, italiana, latina, 'ngrisa, alimanna e greca.
	 	 	Lu sapienti Fidu facia l' addizioni, la suttrazioni, la multiplicazioni e la divisioni accussi beni e cu tanta sullicitudini, quantu lu chiu esercitatu 'ntra la scienza di li calculi.
	Fidu e Biancu jucavanu a li carti 'ntra iddi e cu qualunqui pirsuna, comu li megghiu jucaturi.
	Iddi cupiavanu tutti li scritti chi ci vinissiru prisintati.
	Cunuscianu tutti l'oggetti, tutti li cosi, tutti li culuri, tutti li sciuri, lu valuri di li muniti......
	Si pruvaru a jucari cu Fidu tanti bravi jucaturi francisi, e foru abbattuti, puru un giovani cullegiali, chi avia beni studiatu 'ntra lu libru di li quaranta fogghi! Qnanti dumandi ci ficiru, a tuttu rispusiru!
	Un dottu naturalista ci dumandau l'epuca di lu regnu di Franciscu Primu, e chidda di lu regnu di Erricu Quartu e ci 'nzirtau tutti li dui epuchi.
	O cani sapienti, o sapienza di li cani!
	Nun vi maravigghiati di chiddu chi dicu, chi è virità lampanti.
	Ddi cani nun facianu chiddu chi aju dittn pri signali di lu patruni, chi non ndi facia affattu - mancu l'armali lu guardavanu, chi di raru.
	Dunca? Ndi veni chiddu chi ajn dittu, l'animali o nun vonnu fari na cosa, o l'omini 'gnuranti nun ci sannu fari nasciri la voluntà di farla - Iddi hannu la sapienza in putenza, ma videndusi chiusi 'ntra ddu corpu pilusu e laidu si siddianu, si pigghianu di malincunia, e nun dannu provi di la so granni intilligenza, e fannu sulu quantu ci basta pri li so' stritti bisogni.
	 	 	Qnannu 'mpirò hannu simpatia pri quarchi omu, chi si l'avi saputu affizziunari cu li boni trattamenti e cu li boni maneri, allura li cani fannu vidiri la grannizza so qnantu è purtintusa.
	Ndi vuliti quarchi autra prova?
	Nun vi ricordu li cani di lu munti San Binnardu, nè di chiddu chi vitti lu Fisico Signor Aragu 'ntra n'albergu, quattru leghi luntanu di Montpellier, chi è rifiritu di Monzù Dureau de Lamalle...... nenti di chistu e d'autru, ma chiddu chi vitti lu Filosofu di Lipsia, e Leibniziu.
	 	E chi vitti? Vitti pressu Zeitz 'ntra la Mismia un cani di pasturi chi parrava Un giuvani alimannu si avia tantu saputu affizziunari ad iddu ddu cani, chi chistu rispunnennu all' amuri cu n'autru amuri ci pronunciava na trentina di paroli beddi e chiari, quantu chiu si pozza imagginari.
	E riflittiti chi avia tri anni lu cani quannu parrau - giacchi, ju criu, chi si lu stuzzicavanu di picciriddu, e la bestiedda si ci mittia pri daveru, arriniscia un poliglotta di putirsila fari a paru o sparu cu lu celibri cardinali Mezzofanti.
	Oh, lu megghiu mi scurdava!
	Va l'omo tantu superbo pri la musica! Ebbene quannu li cani vonnu, sunnu puru musici! comu fici vidiri lu dutturi Bennati, abili 'ntra la musica, cu na so barbetta; iddu, a la prisenza di la so sculara, passannu supra sette campani diatonichi n'archiceddu faciaci vibrari di li soni, e la so canicedda in novi jorna di lezioni cantò la Solfa. Ne ccà finiu la sapienza musicali di la barbetta, chi arrivau ad esequiri di li terzetti e accumpagnari correttissimamenti lu cantu di lu so patruni, chi avia una di li vuci chiu estesi chi si cunuscissiru (1).
	 	Nè na vota sula si hannu vidutu cani musici M. Guerry fa testimoniu puru di chiddu chi facia un cani spagnolu lu quali purtava tantu amuri e rispettu a la so patruna, chi quannu la dama vulia iddu cantava na sorti di solfa cromatica.
	 	Ora vaju cumprinnennu pirchi l'animali sunnu stati tantu onorati. Pirchi li poeti l' hannu misu 'ntra li favuli - cumprennu pirchi l' antichi, chiù sapienti di nui, cunsultavanu lu volu di l' aceddi, o li vudedda di l'animali... o si iddi manciavanu o nun manciavanu chi era bonu o malaggurio... o pirchi quannu niscennu di casa e vidianu na baddottula, sindi turnavanu a la casa cumprinnennu la disgrazia chi l' avia a cogghiri O si ralligravanu quannu certi aceddi aliavanu supra la testa di li so figghi... Li principi e li republichi 'ntra li so banneri ci hannu misu a stampa quarchi animali, comu aculi, cu na testa, cu dui, niri, bianchi, o liuni, e puru 'ntra li decorazioni hanno 'ntra stu modu volutu fari n'omaggiu a l' eccellenza di li bestii. Pri chistu mutivu l' antichi sapientuni incheru lu celu di animali, comu s' avissiru volutu significari la so' origini cilesti. Cumprennu pirchi l' Evangelisti hannu macari li so animali - pirchi 'ntra l'Indii c'eranu spitali pri l'ani
	 	(1) Dureau de Lamalle, Mémoire sur le développement des facultes intellectuelles des animaux sauvages et domestiques. Lu al' Institut, le 2 mai 1830. Ann. des Sciences Naturelles, t. XXII, 1831.
	 	 	mali Ora cumprennu pirchi la sapienza 'ntra ddi populi Orientali si facia significari cu lu sirpenti, e 'ntra li greci cu la cucca !
	E, acchianannu chiu autu, arrivu a cumprenniri tanti cosi, chi si leino 'ntra li sacri carti.
	Comu quannu si dici di essiri prudenti comu li sirpenti, e simprici comu li palummi (1). Pirchi nun si curò lu divinu Auturi, pri lu disideriu di cunvertiri a li piccaturi, di prisintarisi iddu stissu sutta l' immagini di na gaddinedda (2) La bedda parabula di lu pasturi e di li picureddi (3). Ddi beddi paroli di San Petru, quannu parra di chiddi chi abbannunano la liggi di Cristu, li paraguna a li cani, a li porci e peju (4).
	Quannu Isaja si paraguna a la rinninedda o alla palumma (5) - Beni cumprennu pirchi la salmista si cunfrunta a lu Pillicanu (6), e a lu passareddu supra li tetti (7), - ed autri sublimi massimi arrivu a pirciari cu la mia povira menti, chi si ammiranu 'ntra li Salmi, 'ntra Gerimia, Isaia, Giobbi, 'ntra li Proverbj.
	Puru chiddu chi chiui vi surprennirà, comu a mia mi fa diri chi nun jocu, ma parru cu lu sangu all' occhi, sunnu sti paroli di li Proverbj chi vi vogghiu tutti diri in italianu.
	Quattro cose delle più piccole sono sulla terra, e queste superano in sapienza i sapienti: Le formiche, popolo debolissimo, il quale al tempo della messe si prepara il suo vitto: I conigli, razza paurosa, la quale pianta il suo covile nei massi: Le cavallette non hanno re, e si muovono tutte divise in isquadroni: Lo stellione, che si regge sulle sue mani, e abita nelle case dei re (1).
	 	(1) S. Matteo X, 16.
	(2) S. Matteo XXIII. 37. S. Luca XIII. 34.
	(8) S. Giovanni X. 1. 2. 3. 4. 5.)
	(4) II S. Pietro II, 22. Prov. XXVI 11.
	(5) XXXVIII. 14.
	(6) Sal. C1, 7.
	(7) Ibid. 8.
	 	11.
	 	Oh quantu ndi vurria diri di l' animali!
	Quannu li Pittagorici dicianu dda metempsicosi, chi oggi tanti si mettinu a buffiniari, eccettu ddi titischi chi vonnu lu circulu 'ntra la vita mundiali, li pitagorici sbagghiavanu pirchi facianu passari l' anima di l' omini tra li corpi di l' animali, mentre è all' oppostu, quannu Diu castiga l' animali, li fa passari 'ntra li corpi di l'omini.
	E na bedda prova di chiddu chi dicu s' avi in chiddu, chi aju dittu, ma puru 'ntra chiddu chi vaju a dirivi. E' prova di fattu, chi sempri l' omini hanno quarcuna di li qualità di li bestii, d'undi derivaru.
	 	Ci sunnu omini cani, omini scecchi, omini vurpi, omini lupi, omini ticri, omini liuni, omini tarpi, omini scimii 'nsumma ci sunnu ntra l'omini li signi evidenti di l'origini umana, chi si cunfunni cu chidda brutali - Quannu l' uomini s' imbestialiscinu veru veru renninu n'omaggio a l'eccellenza di li bestii. Puru S. Paulu cunfessa chi sintia ntra iddu stissu la liggi di l' animali. E nun era na ritagghiedda di sta liggi stessa di l' animali chidda, chi sintia in iddu stissu ddu beddu
	 	(1) Prov. XXX, 24, 25, 26, 27, 28.
	 	 	santu di Carru Borromeu, chi la maliditta natura l' aviria purtatu sempri a ranfuliari ?
	Almenu a Borromeu ci bastau la forza di la rililigioni a frinarilu di dda brutta tindenza - ma pri nserti tali e quali non v'è riligioni chi tegna, nè cannuni chi ponnu alluntanarili di fari santu Raffaeli! E chiddu chi è peju, chiù ndi robbanu, chiù non si sazianu, e sempri li divora la fami dill' oro pejo di prima.
	Viditi quantu la sbagghiaru Ferecidi e Pereira e tutti poi li Cartisiani, chi calunniaru tantu l'animali 'nzinu a diri chi sunnu automi, chi nun sentunu, nun cumprennunu, nun desideranu, forsi sunnu na picca chiu sutta di la nolimitangeri e di la pigghia muschi.
	Eranu accussi foddi ddi omini, chi lu stissu Cola Malebranche nun si fici scrupulu di tirari ddu ranni cauci a la cani gravida di dda 'micu so, sulu pirchi dda povira bestia, chi di tantu tempu nun lu vidia, ci andava di sutta e ci sbattia la cuda tra l'anchi!
	Lu poviru patruni mandau un gridu di duluri! ma ddu filosofuni friddu friddu, senza scumponirisi, ci rispusi:
	Mi maravigghiu di vui, chi nun sapiti chi li bestii nun sentunu, nun annu sentutu mai, e nun sentirannu mai 'nzinu a chi lu munnu sarà munnu!
	Oh pazzii di l'omini quannu finiriti?
	Ju parrannu d' animali nun cridu ricurdari l'angulu faciali di Camper, e mancu chiddu occipitali di Daubenton, quantunqui iddi si sirveru puru di lu studiu profunnu di l'animali, e nun rinisceru a dimustrari chi l'omu di la parti di lu ciriveddu è quarchi cosa di chiui di tutti l'animali Nè divu parrari d' autri normi materiali, comu la massa assoluta ciribrali, nè di lu pisu di lu
	 	 	ciriveddu in propurzioni di chiddu di lu corpu, tutti cosi, cu chiu menu, ranciti, e chi nun pottiru nenti mustrari, cumprisu lu stissu numiru di li fogghiceddi di lu cirvillettu, chi cu tanta pacenza cuntau Malacarni, e fici lu gran omo castagnetta. Nè aju a parrari di lu numiru e grannizza di li circonvoluzioni ciribrali.
	Chiddi chi parinu a mia dotti ricerchi sunnu chiddi chi ficiru li signuri Porta e Lavater, e poi Gall - cu la diffirenza chi chistu esaminava l'internu ciribrali e lu craniu, e chiddi l'esternu di l'omu, paragonandulu cu chiddu di l'animali. Porta e Lavater, si nun m'ingannu, mustraru la vera grannizza di li bestii, pirchi vittiru la sumigghianza 'ntra nasu, occhi, manu, frunti, varvarottu... di l'omu cu chiddi di l' animali bruti comu poi lu dutturi Gall vitti 'ntra l'internu di l'omu, cioè tra lu ciriveddu e cirividduzzu, dda sumigghianza di li so 27 organi, chi poi Spruzzeim assummò meghiu, e rinisceru 35, cu chiddi di l'animali.
	 	E chistu chiaru mustra chi si l'omu è quarchi cosa di la parti di lu corpu, iddu lu è pirchi avi lu pregio d'aviri dda parti, chi hannu li bestii.
	Dunca avia ragiuni jeu chi dicia, chi ci sunnu omini gattumamuni, omini cani, omini asini, omini vulpi, omini tigri, omini liuni, e accussi annannu discurrennu -grazii a ddi omini summi chi aju citatu nun si po' chiù dubitari di chistu.
	Pirciò dicinu 'nsoccu vonno ddi dotti naturalisti, chi l'omini tutti pari pari li vonnu figghi di li signi, giacchi pri mia ci sunnu omini figghi di li signi, omini figghi di li scecchi, di li cani, di li boi, di li vulpi, di li lupi, di li tigri, di li becchi, di li camilionti, e di liuni e puru di li porci - pri mia stannu a li argumenti e a li fatti custatati, l'omini sunnu figghi di tutti l' animali, e comu si dici pri muttu di un bastardu, di na picca a l'unu.
	 	 	Ju nun pozzu e nun divu viniri a disputa cu la famusa teoria di l'onorevoli Signor Darwin di la trasformazioni di la specii, pinseri chi nun è so; ma fu di Lamarck, Herbert, Grant e tanti autri, e chi si nun sbagghiu, puru Lametrie andau decramandu cu la so' profunna scienza, chi lu purtò a fari lu buffuni a lu re Fidiricu e a cripari di ddu modu chi videmmu, chi li omini nascinu di li bestii 'ntra sta manera.
	L' animali facennu purcarii 'ntra iddi, ndi vinni a la fini e nasciu lu beddu mostru chiamatu omu.
	Mancu aiu a viniri a sciarra cu lu sig. Lyell cu la so' antichità di l'omu, chi macari susteni dda teoria, chi avi puru 'ntra la Svizzera li so' sequaci; e 'ntra la nostra bedda Italia li signuri Mollescott, Schiff, De Filippi...... A tutti chisti ju ci mandu e ci assiu di supra tanti autri dotti naturalisti comu p. esempiu D' Archiac e Flourens chi fici a posta un beddu libru contra l' idei chi Darvin manifesta 'ntra la so opira De l'origine des éspeces, dicennu e ripitennu che Darwin tra la so Opira di tuttu parra e chiacchiaria, fora chi di l'origini di li specii.
	 	Ci putria puru, e ci li divu mettiri avanti Godron, Quattre-fages, Malebranche, Fee, Ewdards... e li nostri italiani Stoppani e Biancone Liggitili, si puru nun l'aviti studiatu, e vidiriti chi iddi nun dicramanu, nun fannu gratuiti esserzioni, ma ragiunanu e dimustranu cu li fatti a li manu.
	È beddu a vidiri lu celibri scienziatu Biancone, nostru Italianu, fari cundannari lu Daruanismu dalla stissa osteologia cumparata 'ntra l'omo e li bruti!
	 	 	Putria parrari di na famusa donna, Clarenza Royer, chi puru difendi a spada tratta li pinseri di Darwin, e fa tutti li sforzi pri prupagari per urbem et orbem lu Daruinaismu ma chi vuliti di fimmini littricuti e scienziati, senza pregiudiziu di sta dotta signura, ndi aju na coppula china.
	Jeu l'ammiru, pirchi onura lu so sessu! Ma sempri sunnu fimmini, e finiscinu cu cosi di fimmini.
	Mi ricordu di la Blomer chi giriau lu munnu anticu e chiddu novu, vistuta d'omu 'nsemmula a so maritu, pri fari riabilitari la donna. Chi ottinni e ricavau di li so viaggi? Chi li signuri ristaru sempri fimmini, o megghiu, menzi uomini e menzi fimmini.
	Pirchi lu cappiduzzu all' ominina silu misuru, lu jppuni puru; ma la faudedda? Ah chistu no, dissiru tutti li fimmini a coru!
	Ma la Blomer gridava, comu na disperata, dicennu : pezzi di seecchi ristiriti dunca ermofroditi ?
	Vui mi diriti, guadagnaru li fimmini aduttannu lu cappidduzzu all'ominina e la giacchittedda? Chi sacciu jeu? Sulu vi dieu chi cca, nun c'è chi diri, ci fue c'è na vera trasformazioni, non di specii, ma di sessu, quantunqui non tuttu, ma menzu, lu restu appressu, secundu la liggi di la continuità chi regna nun sulu 'ntra li cosi naturali, ma 'ntra la società macari.
	E raggiunannu di fimmini chi sunnu l'onuri di lu so sessu, vogghiu ricurdari la Signura Marchisa Florenzi, chi è digna di la vostra attenzioni. Idda ha traduttu beddi operi di Filosofia tidisca, e s'ha impegnatu di propagari l'Egelianismu 'ntra la nostra Italia - e pari
	 	 	chi avissi n''ngegnu virili filosoficu - e ognunu la loda, pirchi onura lu beddu sessu.
	E puru vi dicu na cosa, chi nun la cridiriti. Idda, sta dotta signura, finisci cu mustrarisi fimmina: giacchè 'ntra l' ultimu libru so cu lu titulu Immortalità dell'anima, titulu chi è tantu giustu, quantu chiddu d'Elveziu L'esprit, pri cui Voltaire andava dicennu: lu libro di Elveziu supra lu spiritu senza spiritu dunca ju dicu la Florenzi 'ntra stu libru supra l' Immortalità di l'anima, senza Immortalità di l' anima, da vera Ammazzuni ci dugna cu la mazza d' Erculi un granni corpu a Fuerbach, e 'nzinu a cca lu corpu fu d' omu; ma idda non s' avvitti, chi ammazzannu a lu nemicu, lu corpu ribbummau tantu, chi s' ammazzau idda stissa; e cca fu fimmina.
	Nsumma li fimmini sempre sunnu fimmini: Di conzi cinni menti na bisazza, Falla comu voi sempri è cucuzza, e portanu lu piccatu di Adamu.
	E la parola Adamu mi svigghia nautra vota la Signura Clarenza Royer e lu Daruanismu.
	Chindi avia a fari ddu guardianu di pecuri di Mosè di scriviri dda Genisi e ficcarici ad Adamu di limu! L'omu di fangu veramenti nun si lu pottiru agghiuttiri, ed era na purcheria, pirciò si voli figghiu di la signa.
	Iddu è la nobiltà di sintiri, chi porta ddi valurusi omini a ricunusciri megghiu pri proto-parenti la scimia, e no lu fangu.
	È inutili chi lu miu illustri amicu lu Cav. Garbiglietti dicissi, chi nun hannu pututu li paliantologi scupriri l' aneddu paleozologicu 'ntra l'omo e li scimii, comu attestanu li celebri Pruner Bey e lu Professuri
	 	 	Bianconi (1), li Daruinisti sunnu surdi, e lu veru surdu è chiddu chi nun voli sentiri.
	Nui ora ridemu, ligennu ddi attacchi chi ci ficiru a la Scrittura, sirvennusi di la chiu antica e di la chiu moderna 'ntra li scienzi forsi chiddi chi vinirannu, ridirannu a la varva di tanti nostri bavorni!
	 	12.
	 	La pazzia di l'omu nun avi limiti, chiu ci penzu,
	chiu mi cunvinciu di sta granni virità!
	Oh chi minchiunaria chi dissi!
	Iddu voli andari avanti, voli progridiri!
	E sapiti chi cosa è lu progressu ?
	È na cosa bedda assai... è... chi è? ju nun vi lu sacciu diri. Forsi pirchi nun mi bastanu li forzi ? Gnirnd. Forsi pirchi è na cosicedda simplici, simplici, comu l'acqua di li maccarruni? Gnirnò. Ma pirchi dunca ?
	Pirchi avissi a chiacchiariari tantu, chi vi sturdiria la testa chiu di chiddu chi aju fattu sinora.
	Ma vui ndi vuliti pri forza sapiri quarchi cosa parola e fuju.
	 	na
	 	Progressu voli diri andari avanti; ma comu andari avanti si ci sunnu muntagni e rocchi chiantati di tanti seculi!
	Dunca prima condizioni di progrediri e chidda di schiantari e distruggiri 'nzinu a l'urtimu tutti li ostaculi.
	(1) Intorno all' opuscolo del Dottor Giuseppe Bernardo Davis. Sul cranio umano subfossile di Neanderthal. Relazione del Cav. Dottor Garbiglietti letta nell' adunanza del 16 Dicembre 1861, della Reale Accademia di Medicina di Torino pag. 25.
	 	 	Quali sunnu ddi cosi chi ostaculanu pri andari avanti,
	 	e pri lu megghiu?
	 	Chiddi chi sunnu chiu vecchi, chiù antichi.
	Dunca guerra all' anticu, a lu vecchiumi e rancidumi.
	Tuttu chistu è logicu, non è veru?
	Ma viditi comu seinni sula, idda pri idda, la conchiusioni.
	Lu chiu vecchiu di tutti è Diu, e pirciò si pinci 'ntra la Chiesa latina cu na varvazza bianca, poi veni l'anima, la famigghia, la propietà...
	Dunca cacciamuli na vota pri sempri, sindi 'ndassiru a diavulu Diu, anima, famigghia e propietà chi s'avi 'ndari avanti, s'avi a progrediri!
	Pirciò viditi, chi ragiuni nd' hannu di oumannari a Diu chi s' arritirassi chetu, chetu, chi ndi livassi l' incomudu, chi 'ndavi datu pri tanti seculi.
	E st' autra cosa vecchia di la propietà, antica quantu lu munnu, chi puru, comu Diu, avi l'ardiri d'affacciarisi 'ntra tutti li populi nun sulu, ma puru 'ntrà la genti sarvaggia, st'autra nanna di tanti mali di l' egoismu, di li liti e sciarri, di li discordii, e chi alimenta cu lu so sciatu 'nvilinatu ogni manera di piccati e di disparità 'ntra l'omini, chi sunnu fratelli sindi 'ndassi a diascacci comu lu ventu!
	 	La propietà 'nsemmula a la famigghia sunnu n'autri dui cruci di l'umanità, la quali nun po aviri rifriscu si non quandu si li leva dincoddu.
	Cu la famighia ci va nessa e connessa la propietà, la successioni, cose diabolichi, chi lu tempu, l'abitudini e la tirannia fannu stari 'npedi.
	 	 	Oh, filici l' omini quannu 'ndavanu cugghiennu ramurazzi pri li voschi, senza cc' essiri nè to nè meu, senza re, senza parrini, senza judici, senza avvocati, senza matrimoniu civili eccclesiasticu... e gudianu la paci di l'ancili. Tutto chistu, già s'intendi, cu lu pirmissu di Masi
	 	Hobis.
	 	Oh, mi scurdava lu megghiu! E l'anima? idda si nd' avi puru andari, e scumpariri di la scena di lu munnu.
	Nun pari veru quantu voti à statu cacciata sta brutta magara di lu munnu, sempri e cu facci di na petra di sciara nun senti nenti, sindi torna frisca frisca,
	 	comu na rosa.
	 	La caccianu di l' Indii, e cumparisci 'ntra la Grecia; la caccianu fora a cauci l' Epicurei di la Grecia, e e torna bedda, sana e china di vita 'ntra lu Mediu Evu
	Si junceru finalmenti tri seculi, avennu l'urtimu un battagghi uni di Enciclopidisti, cumannatu di Voltaire cu lu nervu 'ntra li manu, e a via di cauci, di boffi, di sputazzati, di sucuzzuni, timpulati, di lignati e corpa di nervu e cu la corda 'nturciniata e 'ncataramata....., e scumparisci l'anima.
	Oh, quantu cindi foru, chi allura cantaru vittoria, dicennu pressu a pocu sti paroli :
	 	Ombre, fantasmi, deità sognate,
	Perchè non han di senno ombra o barlume,





Di un filosofo al cor voi non regnate.


	Moro senza temere un finto nume,
	Senza soccorso d'un bugiardo frate,





Senz'ara, senza incenzo, senza lume.


	 	Cu lu cridiria, chi doppu sta sullenni cacciata, chi nautra vota s'affacciassi viva viva e fistanti 'ntra lu nostru seculu!
	 	 	Chi fari! pacienza cu li persuni molesti!
	Ma ci sunnu li chiu caudi, chi sucaru lu latti di lu senzu - e da capu all'anima dalla cu dalla, ad idda ad idda!
	Mi ricordu d' un Medicu francisi, celibri pirchi tutti li malatii vidia nasciri di lu stomacu e di li budedda, e li curava cu sancisuchi a tuttu pastu; stu dottu omu pri farila andari a manu a manu, senza tanti cirimonj, japriu e sciaccau cintinara di crozzi di morti, chiui forsi di quanti ndi avia apertu Gall pri la so Craniologia, ebbi la filici prova, firriannu tutti li pirtusa e li caseddi e casidduzzi di lu ciriveddu, di nun avirla viduta, e cunchiusi: si l'anima nun si vidi, dunca l'anima nun c'è.
	E doppu tuttu chistu, cacciata cu li furcini, comu dici Oraziu, idda sindi torna catammari catammari.
	Chi nun ci hannu dittu pri farila andari! chi è ventu, aria, focu, nenti, e chiu sutta di lu nenti... finalmenti ci dissiru nautra cosa.... e sapiti chi ci dissiru?
	Ci dissiru chi lu fosforu è idda stissa, o chi lu fosforu è na granni cosa, è chiddu chi 'ntra lu ciriveddu fa chi esistissi 'ntra l'omu un gradu autu e sublimi d' intelligenza, e cu 'ntra l'animali ndi avi chiu o menu, è chiu o menu intilligenti.
	Ma chista era fantasia, e li stissi senzi megghiu 'nterrugati da li valenti professuri Sgarzi e Borsarelli dettiru un risultatu chiaru, comu la luci di lu suli: o chi lu fosforu nun havi alcuna 'nfluenza pri lu gradu di l' 'ntelligenza, o chi tutti l' animali hannu lu stissu gradu intellettuali.
	E sapiti comu s'arrivò a sta bedda e lucida conchiusioni?
	 	 	Cu l' analisi chimica fatta supra ciriveddi d' omini di diversi razzi e d'animali, offrennu di li tavuli chi fannu vidiri li risultati di la diversa quantità di fosforu chi cunteninu li diversi ciriveddi (1).
	Ju nun vogghiu viniri a lichiti e dissi cu lu Signur Maleschott nun mi sentu sta valia - iddu è logicu, comu Broussais e tutti li sinsisti, 'ntra li so pinseri - Ma la logica sula, sulidda, nun basta! Giacchi postu chi tuttu veni di li senzi, e chi l'umana 'ntilligenza è tutta senzi, e nenti autru chi senzi, è loico di circari l'anima, e vulirila tuccari cu li manu, e vidirila cu l'occhi ajutati di lenti microsopica la chiu pirfetta, chi l'arti può dari, ed è logicu puru comu dici lu stissu auturi di La Circulation de la Vie: chi lu ciriveddu nun è un menzu di cu l' anima si servi pri pinzari, ma chi 'ntra lu senzu chiù rigurusu di la parola, iddu è l'organu di lu pinzeri, chi l'attività intellettuali è na manifestazioni dinamica indissulubilmenti ligata a un sustratu materiali (2).
	Ma iddu è veru, chi tuttu lu pinzeri umanu è chiusu, strittu è 'ncatinatu 'ntra li senzi, comu un carciratu 'ntrà li gradi di la prigiuni, o un ferru 'ntra la morsa di lu firraru? Nuddu lu potti sinora dimustrari (3). --- e lu stissu Malescott lu dimustra accussi evidenti, comu quattru e quattru fannu centu quarantaquattru (Deuxième lettre pag. 9).
	Si iddu mustrau na gran forza pri acchianari quarchi vota supra di Liebig, e vitti chiddu chi ci sfuiu a stu
	(1) Il Cervello di un Negro della Ghinca del Dottore G. Bernardo Davis - Relazione letta nella seduta dell'11, Dicembre 1868, della R. Accademia di Medicina di Torino dal Socio Dottor Cav. Antonio Garbiglietti. pag. 6. 7
	(2) La Circulation de la vie. Tom. 2.o Dix Utiéme lettre pag. 149. (3) Vedi i mici Opuscoli Editi ed inediti Vol. 1, 11, IV.
	 	 	summu omu ma nun ci abbastaru li forzi pri acchianari 'ncoddu di Kant, e nun potti vidiri chiddu chi chistu vitti.
	Lassamu a Maleschott e cumpagni chi circassiru l'anima cu li senzi, comu si cercanu li attuppateddi, e quannu la vidirannu e la tucchirannu, ndi darannu lu beddu avvisu a sonu di brogni e cu la fanfarra, basta 'mpirò chi nun pigghiassiru lu sceccu pri mastru Attaviu!
	Comu a mia pari chi ci successi avant' eri a M.o Donders cu li soi dui strumenti, li quali servinu a misurari li cilirità relative di li percezioni e chidda di lu pinseri. Oh, li granni progressi chi s'anno fatto 'ntra la Psicologia cu la potenza di li fisici!
	Si iddi oggi misurano la cilerità di lu pinseri, appressu ndi darannu lu pisu, la grannizza e lu culuri di l'anima pinsanti stissa!
	Cu tuttu lu Nôèmatochographe e lu Nôématochométre, aju l' onuri di diri a M. Donders chi mi cunsolu assai, annamu avanti comu lu curdaru!!!
	 	13.
	 	Quannu mi mettu a leggiri accussi pri spassu, quarchi libriceddu, e viu scrittu chi stu seculu è lu seculu di li vapuri e di li telegrifi elettrici, e chi sacciu ju! mi pari chi si sbagghia in generi, in numeru e casu la formula vera di l'induli e geniu di stu tempu.
	Pri miu sentimentu la formula di lu spiritu di lu nostru seculu è chista Seculu Divoraturi ! Attenti a li provi.
	 	 	Cu li vapuri e li telegrifi elettrici ha divoratu lu tempu e lu spaziu - cu li fucili ad acu a retrucarica e cannuni di nova 'nvenzioni ha divuratu l' omini
	rivoluzioni ha divoratu li dinastii e li regni
	 	...
	 	cu li
	 	cu li
	 	corpi di statu ha divoratu li repubblichi - cu lu Dagherrotipu e la Fotografia ha divoratu la luci e certi arti 'ndi vuliti chiu provi? 'ntra quarchi naziunali Congressu si ha la bedd' arti di divorari a chiu nun pozzu li capacità e nutabilità, e tuttu lu jornu si studia lu modu comu aghiuttirisindi quarchi autra. E 'nzinu a cca è divoraturi in attu è divoraturi 'n potenza chi tenta di mettiri in attu, ma nun ci ha potutu rinesciri giustu giustu di manciarisi Diu, l'anima, la famigghia, la propietà.
	Oi si divoranu li miliuni, comu ogghiu pitrolu! E pirciò fu saggizza fari scumpariri l'argentu e l'oru, e darici in canciu carta. Almenu cu divora la carta, nun mancia lu mitallu, chi nun po' digiriri. Chista fu na saggia previdenza e pruvidenza!
	 	14.
	 	Sognu juntu quasi alla fini di la mia cicalata - nautri dui paroli pri la nostra Italia, e finiremu sta storia dulurusa.
	Tutti li temi chi aju trattatu meritirianu na longa diciria, ma chistu di la bedda nostra patria chi fu lu suspiru di Danti, Macchiavelli e tanti summi omini chi sapiti, e chi fu addivata e crisciuta cu li lacrimi, li turturi e lu sangu binidittu di li martiri, meritiria pri idda sula un discursu chiu longu di la misiricordia di Diu.
	 	 	Lassamu la Finanza, l'Internu e l'Esteri, la Guerra... lassamu l' Istruzioni pubblica e lu beddu codici civili, dignu monumentu di la sapienza italiana... Lassamu tuttu chi c'è cosi ch' abbrucianu, e tuccamu di tre omini chi sunnu signu di tanti dicerii e di calunnii, di tre omini chi la fami canina si vurria manciari e divurari tutti sani sani.
	Ju nun sacciu si 'nsoccu dici lu prufeta Mazzini avrà locu oi, dumani, nautru misi, 'ntrà nautru annu, o a gghiri dda nautru seculu... mi dichiaru nun aviri lu donu di la prufizia !
	E sta mia simplici cunfessioni, nun fa tortu a lu miu poviru talentu, pinzandu chi quannu lu nostru La Farina si prisintau di notti, ammucciuni, ammucciuni a lu Conti di Cavour pri l'affari di la Società Naziunali, lu Conti Benzu, chi era ddu granni politicuni chi sapemu, puru ci dissi a lu nostru insigni Pippinu, chi iddu nun sapia si l' Italia si facissi 'ntra nautru misi, o n' annu, o vintanni.. Dunca pri mia dicu; a li postiri l' ardua sintenza iddi risolvirannu e vidirannu di l'idea Mazziniana!
	Ju nun sacciu nimmenu si 'ntra li pinseri di Mazzini cindè di chiddi chi fannu sciauru o fetu di sucialismu
	Nenti sacciu e vogghiu sapiri di sti cosi -ma sacciu chi tutti fummu so sculari cu la so' Giovini Italia e l' Apostulatu populari - e pri dirla chiu chiara, tutti bivemmu a ddu so fonti, tutti respirammu l'aria Mazziniana chi era allura la sula aria criduta respirabili.
	Sacciu chi iddu sulu pinzau all' Unità d' Italia 'ntra ddi tempi, chi paria un sonnu d'infirmu, e si sfurzau cu li scritti, cu li paroli e cu li fatti a prupagarla per urbem et orbem. Sacciu puru tuttu chiddu chi avi fattu, e pensa sempri di fari ddi so' noliti.......
	 	 	Sacciu.... e quantu ndi sacciu!!!
	Ma nun è giustizia, nun è ragiuni fari comu l' asinu, chi doppu d'aviri bivutu 'ntra lu sicchiu, si vota e ci dugna na paricchia di cauci.
	Pigghiamu lu beni d' undi veni; semu giusti cu tutti, puru cu lu diavulu! Nun nigamu li pregi di na cosa sulu pirchi avi puru difetti lu difettu nun havi amucciari lu pregiu, nè chistu si avi a fari serviri pri distruggiri lu difettu.
	 	Avanti, finemula!
	 	Eppuru, quantu c''ndè chi vurrianu fari sosizzeddi di Peppi Mazzini ?
	D' iddu sulu! E di Peppi Garibaldi ?
	Tuttu si scurdaru! e Marsala e Calatafimi, e Palermu e Milazzu e..... e tutti l' 'mprisi eroici di lu Capitanu di lu populu!
	Nun ci basto pri saziari l'animu crudili di ddi tali dda nfamuna padda d' Aspramunti!
	Si iddu nun avi na granni menti, avi in cumpenzu un cori granni assai!
	 	Qnannu Jeu penzu chi l' Eroi di Caprera andau a Londra, pirchi ci fu chiamatu; li granni priparativi; li festi di lu populu 'Ngrisi pri la vinuta di Garibaldi chi un postu pri vidirilu si pagava cintinara di liri... e chi tuttu chistu finiu peju chi a cuda di surci, o megghiu comu la scena di Don Basiliu 'ntra lu Varveri di Sivigghia, mi cunfermu 'ntra lu miu propositu, chi l' omu nun avi l'usu di la ragiuni.
	 	 	E quantu nun c' indi dicinu puru e ndi 'nfastocchianu pri Vittoriu Emanuele, nostru Re?
	Tutti li guai chi hannu, tuttu chiddu chi patiscinu, tuttu l'imputanu a Vittoriu!
	A lu Parlamentu, a lu Cunsigghiu Provinciali, a chiddu Cumunali.... mai ci penzanu, mai ci dicinu nenti, comu si non esistissiru!
	 	Addivati e crisciuti sutta l'assolutismu, undi ogni beni vinia di lu re, ogni mali d' iddu puru chi la vita di lu populu, sippuru allura avia vita, vinia pri motu miccanicu, chi scinnia di l'autu a lu vasciu, nun cumprenninu, chi la cosa oggi procedi diversamenti.
	Dunca nun hannu l'usu di la ragiuni.
	Un Re chi fa acchianari la rivoluzioni 'ntra lu tronu, e, quasi saria pri diri, si l'abbrazza Chi fa supra lu tumulu di so Patri ddu famusu giuramentu, e lu manteni a costu di tuttu, anchi spargennu lu sangu soi e chiddu di li so beddi figghi, comu lu surdato lu chiü valurusu - Chi nun vota facci a tutti li periculi, chi nun si scanta di nenti.... è un Re democraticu 'ntra lu veru senzu di la parola.
	Nun po' apprizzarilu beni, nun po' ammirari li so' virtù, cu nun avi studiatu l'educazioni chi si dugna a li principi reali. Iddi avvezzi a lu sic volo, sic jubeo..... Eppuru lu nostru Vittoriu, sunnu gia vintanni, e mai si è mustratu nun essiri ddu Re, chi regna e nun guverna.
	Si poi lu diavulu chi s' 'mmisca 'ntra tutti li cosi di stu 'nfami munnu, ha fattu pigghiari lu capu stornu a chiu d' unu di ddi liberaluni, di cu è la curpa?
	Quannu acchiananu ddi scanni ministeriali omini sapienti, chi hannu strascinatu un cantaru di magghi di catina a li pedi pri tanti anni 'ntra li galeri, o hannu fattu la muffa 'ntra li suttirranii, o limosinatu pri lu munnu e sti ferri chi hannu ammuttatu, sta muffa chi hannu cugghiutu junti junti, e sta fami chi hannu suppurtatu... tuttu è statu pri causa di la libertà...... quannu sti tali stannu a lu Putiri, di cuè la curpa, si l'affari vannu mali?
	 	 	O ragiuni, ragiuni, beddu raggiu divinu, pirchi t' 'mmucciasti, unni si mai 'ntanata? Quali furettu ti po fari nesciri a lu chianu?
	'Ntra li filosofi nun ti trovu - 'ntra li pulitici nun ti viju - firriannu l'econumisti mancu 'ntra iddi cindè na lagrima di la to' essenza - di li naturalisti facisti sciaoffu di li populi spiristi.
	 	Dunca aju eju ragiuni dicennu, chi l'omu nun avi l'usu di la ragiuni ?
	A sta dumanna rispunniremu nautra vota, mustrannu:
	chi lu sulu omu avi l'usu di la ragiuni.
	 	FINI.