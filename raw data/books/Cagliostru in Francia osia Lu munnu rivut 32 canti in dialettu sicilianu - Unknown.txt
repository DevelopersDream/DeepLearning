Avia Cagliostru cu li manu soi

E cu li canuscenzi chi iddu avia

Immaginatu prima e fattu poi

Una stupenna fantasmagoria,

Chi a li Francisi quasi tutti eroi

Accalurassi cchiù la fantasia,



E vidissiru ddà comu 'ntra un specchiu

Lu munnu novu in confruntu a lu vecchiu.





4.



Fu la prima cumparsa 'na furesta

Aspra, sarvaggia, tinibrusa e trista,

Lu celu amminazzava 'na timpesta

E paria chi a mumenti avissi chista

Pruduttu 'na catastrofi funesta;



E di ddu quatru orribili a la vista

Si agghiuncia chi nudd'omu cc'era ddà

Ma bestii firoci in quantità.





5.



A l'impruvisu 'na donna cumparsi

Già tantu celebrata in prosa e in versi,

Era la Maga Sirci, e intenta parsi



A fari allura magarii diversi ;

Li bestii tutti pri lu campu sparsi

Pigghiaru a un cennu sò l'aspetti persi;

Li persuni chi in bestii avia canciatu

Ora li torna a lu sò primu statu.





6.

A stu puntu si vittiru spuntari

Omini e donni di ddi tempi oscuri

Quannu la Maga Sirci potti fari

Dda prova orrenna di lu sò riguri,

Avianu formi e aspetti singulari

Cu robusti e atletici staturi,

Eranu tulli nudi, appuntu comu

Putia un armali trasfurmarsi in omu.





7.



Spiriu la Maga, e trasfurmati appena

Dd' armali 'ntra l'antica forma umana

Subitamenti si canciau la scena;

L'orridu voscu in una valli chiana

Si trasmutau diliziusa e amena



Sutta un celu brillanti e un' aria sana,

Ed allura un spittaculu bizzarru

Fu quasi d'autri eguali lu caparru.





8.



Da chidda antica razza di vivenți

Si fici un ballu comu di baccanti

Cu Satiri lascivi e impertinenti;

E a li passi s' unia di li danzanti

Lu sonu d'antichissimi strumenti;

Ma stu ballu 'un durau chi pochi istanti

E quasi quasi accuminzatu appena

Nautra si vitti curiusa scena.





9.



Li masculi e li fimmini in aspetti

D' Amázzoni e a la pugna atleti istrutti

Senz' armi e da lorica nun prutetti

Si scatinaru a pirsunali lutti,

E 'ntra un cummattimentu petti a petti

Li dui partiti si 'mpastaru tutti,



'Ntra dda battagghia ignota 'ntra la storia

Fù di li forti atleti la vittoria.



10.



Poi chisti cu apparenza d' assassini

Ficiru comu fù 'ntra li Romani

Lu rattu di li fimmini Sabini;

Ma s'avvintaru comu tanti cani

Guerrieri di li tempi a nui vicini

Contra chiddi di seculi luntani,

E ficiru di forza illustri provi

Contra li vecchi populi, li novi.

11.



Li vecchi e novi in varii foggi armati

'Ntra d' iddi cummattevanu accaniti,

Ed cranu assai ben rappresentati

Li cummattenti di li dui partiti;

Foru li antichi vinti e suggiugati,

Ma vinti e vincituri allura uniti

Mustraru in un tablò la Terra intera

Cu un sulu capu e 'na sula bannera.





12.



Si spalancau a ddu puntu 'na furnaci

E nisciu rediviva 'na Finici



Già cunsumata da l' ardenti braci.

Tutti li nazioni allura amici



Cantaru un innu di cuncordia e paci

A cui l' orchestra cumpagnia cci fici.

Era di cosi stu granni apparatu

Simbulu di lu Munnu rinuvatu.





13.



E a l'impensata 'ntra lu stissu trattu

'Ntra nuvuli calari da lu tettu



Si vitti di Cagliostru lu ritrattu ;

Cagliostru s'aspittava un granni effettu

Di dda cumparsa, e chi s' avrianu fattu,

Pri alligrizza e in omaggiu a lu sò aspettu

Immensi applausi e battuti di manu



Chi s'avrianu anchi 'ntisi di luntanu.



14.



Ma indicibili fù la sua surprisa,

E truvari 'un sapia causa nè scusa,

Pirchì vuci d' applausu nun fu 'ntisa

A dda scena stupenna, e fu cunchiusa

Prima in silenziu e poi cu frischi e risa,

E cu 'na baraunna stripitusa,

Ed appuntu sti cosi avianu fattu

A la cumparsa di lu sò ritrattu.





15.



E lu ritrattu fu la causa appuntu

Di ddu disturbu chi purtau spaventu,

Si vulia chi in pirsuna 'ntra ddu puntu

Fattu avissi lu solitu purtentu;

E di cchiù lu ritrattu appi dd' affruntu Giacchi Cagliostru pri sò strammu 'ntentu

S' avia fattu dipinciri in manera

Chi d' un buffuni avia la forma vera.



16.



Ddà si vidia dipintu da rignanti

Cu un mantu a scacchi tutti differenti,

'Ntesta un munzeddu avia di tutti quanti

Da Nord a Sud, a Livanti, a Ponenti

Cci su Diademi, Curuni e Turbanti

Di li Duminaturi di li genti,



E in cima a tutti chisti ancora cc'era

L'antica Messicana pinnacchera.





17.



Perciò appena dd' immagini guardaru

Chi un arlicchinu parsi a l'occhi loru

Cu dda specii di turri o campanaru;

Jittaru prima un scaccanu sonora,

Poi ficiru ddu chiassu e cci friscaru;

Tali li vuci e li scumpigghi foru

Chi li donni pigghiati di spaventu

Vulevanu scappari a lu mumentu.





i





18.



Ma lu spaventu ginirali fù

Quannu si 'ntisi a l'impensata dda

'Na botta orrenna eguali, si non cchiù,

A lu fracassu chi 'na bumma fà;

E stu tirruri accumpagnatu fù

Da una repentina oscurità,



Supra lu palcu di lu gran teatru

Cchiù nun si vitti la scena e lu quatru.



19.



Stu fenomenu orribili ed ignotu

Atterriu tutti, nuddu eccettuatu,

L'attribueru tutti a tirrimotu,

Cci parsi chi la terra avia trimatu,

Ddu gran cungressu fu a l' istanti sciotu

E cridennusi ognunu amminazzatu

Da un crollu di lu tettu di la sala

Curreru a furia versu di la scala.





20.



'Ntra la 'mpastata di tutta dda genti Multi danni cci foru e rilevanti 'Ntra la pirsuna e 'ntra li vistimenti D'omini gravi e fimmini galanti; Lu scumpigghiu era cchiù pri li strumenti Chi tutti li scappati musicanti 'Ntra la fudda purtavanu currennu; Lu disordini infatti era tremennu.





21.



L'oggetti chi purtavanu dd' artisti

Eranu ad iddi incommodi e mulesti,

Ma cchiù facianu a tutti effetti tristi

Truzzannu ora li cianchi ora li testi;

Ma l'urti di la fudda chi risisti

Produssi allura effetti cchiù funesti

Cadiu 'na quantità di ddi strumenti

Ed impedia la cursa a tanta genti.





22.



Un gintilomu immensamenti grassu

Tuttu sudatu e cu lu visu russu

Fracassau in milli pezzi un contrabassu

E sbattiu 'ntra lu manicu lu mussu;

'Na dama spavintata a ddu fracassu

Chi vistia, benchì vecchia, cu gran lussu

Persi la scufia, e li capiddi finti

Anchi spireru 'ntra la scufia. 'mpinti.





23.



'Na picciotta cadiu facci-abbuccuni

El appi la sua vesti di lustrinu

Sfunnata da lu beccu d'un trummuni.

'Mbrugghiannucci li pedi un viulinu

Cci sotau la pilucca ad un baruni

E 'ntra li cordi 'mpinciu lu cudinu,

Cu un muccaturi s' ammucciau la crozza

Finchi si potti mettiri 'ncarrozza.





24.

Fu causa di stu fattu stripitusu

L'omu chi 'ntra li sceni stava misu

Chi lu ritrattu avia calatu jusu

E cu 'na corda lu tinia suspisu,

Ma essennu d'osservari curiusu



Pirchi cc'era ddu strepitu e ddu risu

Lassau la corda e abbannunau distrattu

La gran machina unn'era lu ritrattu.





25.



Dda machina di tavuli custrutta

Pricipitau allintannusi la scotta,

Sfrantumau tuttu chiddu ch' era sutta-

Comu fussi di vitru o terra cotta,

E fu cu chiddi 'nzemmula distrutta;

Perciò successi dda tremenna botta ;

Vintiannu li nuvuli di tila



Astutaru ogni lampa ogni cannila.

26.



Però nun limitavasi la festa

Di ddi quatri alligorici a la vista,

Cagliostru ch' avia allura 'ntra la testa

Nun dubbia di Rebecca la cunquista,

Addicchiù di la sua sorti funesta

Nautru castigu vulia dari a chista,

Duvia ascutari da ddi lochi oscuri

L' alligria di lu sò pirsicuturi.





27.



Omini e donni duvevanu tutti

Gudiri in balli e soni li diletti

Chi si provanu in pubblici ridutti,

Li tanti trattamenti di cunfetti,

Di vini furasteri e rari frutti,

Pastizzari, cafè, ponci e surbetti

Eranu priparati, ma a dd' istanti

Pri dda fuga la sala era vacanti.

28.



Di ddu saluni sulitariu e mutu

E cu tanta vrigogna sbacantatu

Era Cagliostru a un angulu sidutu

Da orribili pinseri turmintatu;

Spisi, travagghi, e onuri avia pirdutu,

E da 'mpruvisa smania agitatu

Pri lu russuri di dd' orrenna sditta

Decisu avia di farinni vinnitta.





29.



Ma ricumparsa 'ntra lu sò cirveddu

Un orribili idia lu risi friddu,



Riflittia chi 'un avennu cchiù ľaneddu

Divintau 'na scupetta senza griddu

O un manicu di spata o di cuteddu,

Cunchiusi 'nsumma chi 'un era cchiù iddu

Chi 'un era cchiù un eroi ma appena un omu

Di lu quali esistia lu sulu nnomu.





30.



E pinsannu accussi 'ntra la sua menti



Si cei mustrau un gran quatru di li tanti



Omini illustri, famusi e putenti



Chi pri disgrazia divintati amanti



Si vittiru dipoi ridutti a nenti,



E cu stu quatru ch' avia pri davanti



La raggia chi abbruciava lu sò cori

Sfugava pruferennu sti palori:





31.



« Addunca si li storii sunnu veri

« Dacchì cc'è munnu pri causa d'amuri

« Omini summi e celebri guerreri

« Persiru fama, potenza ed onuri



...



« Iu però tuttu persi in dui maneri

« Antoniu sarria statu Dittaturi



...





« Comu la mia Rebéc 'un era latra. »



32.



E fattu stu monologu scunnessu

Acchianau a li sò stanzi a lentu passu,

Pri un pezzu dda ristau mutu e perplessu

Senza chiamari un servu e fari chiassu,

Ma lu pinseri di lu gran cungressu

Già radunatu doppu tantu attrassu

Cci vinni in menti, e 'un cc'era cchiù ragiuni Di nun jiri a la gran loggia di Liuni,





33.



Quantunqui avissi la menti cunfusa

Era la sua cuscenza pirsuasa



Ca pri 'un jiri a Liuni 'un cc'era scusa;

Fici chiamari lu mastru di casa,

Ristau cu chiddu cu la porta chiusa

Acciocchi nuddu ddà si accosti e trasa,

Cci ordinau doppu brevi conferenza

Chi tuttu fussi prontu a la partenza.

34.



St' ordini dava a sò dispeltu, appuntu

Pirchi era costernatu a ddu momentu.

Pinsau ch' avria suffertu un novu affruntu

Prisintannusi dda senza un purtentu

A stranii Frammasuni e di gran cuntu;

E riflittennu supra ddu cimentu

Allura cci pigghiau lu capustornu

E ristau passiannu sinu a jornu.

35.



Mentri dda festa si jia priparannu,

Pri cui Cagliostru persi poi lu sennu;

Rebecca d' Abacuc pri lu cumannu

Versu Parigi jia prima currennu,

Ma pri la strata riflittiu chi tannu

Putia tintari dd' uffiziu trimennu

Quann' era apertu lu purtuni e allura

Di curriri 'un si detti cchiù primura.





36.

Si misi a caminari a passi lenti

E da Parigi era pocu distanti,



Scupriu in un campu alcuni casamenti,

E vitti chi a ddi casi pri davanti

Facia un gran chiassu quantità di genti;

Pri ddu bisbigghiu si firmau un istanti

Comu quannu idda 'ntisi ddu schiamazzu

Di la Dama davanti lu palazzu.





37.



Ma dati pochi passi s' addunau

Ch' eranu chiddi strepitu di briu,

E allura pri osservari si accustau

Pirchì si facia ddà ddu ciarmuliu,

Ma arrivannu un mumentu 'un passau

Ca suddisfattu fù lu sò disiu,



A un colpu d'occhiu furmau lu giudiziu

Ca dda si celebrava un spunsaliziu.





38.



Eranu tutti campagnoli, e chisti

Cu l' abiti chi portanu li festi;

Si vidianu li fimmini pruvisti

Di rozzi sì, ma graziusi vesti;

Di zagareddi a scocca, a fasci e a listi

Avianu ornati l'abiti e li testi;

'Nsumma lu lussu si spiegava ddà

Cu la rustica sua simplicità.





39.



Tuttu cumprisu avia Rebecca, e infatti

Motu a lu ballu 'na musica detti

Chi fu daveru 'na sciarra di gatti;

Si sintianu sampugni e friscaletti,

Calasciuni scurdati e malifatti,

Tammureddi, azzarini e scattagnetti;

Unu facia di mastru di cappella

E allura s'abballau la tarantella.





40.



A ddu puntu Rebéc vitti la spusa

Chi pri signali avia 'ntesta 'na rosa,

Paria abballannu timida e affruntusa,

Però lu spusu era tutt' autra cosa

Cu focu e agilità prudigiusa,

Chistu li pedi 'nterra appena posa

E fa sauti stupenni e caprioli



Cu applausi immensi di ddi campagnoli.



41.



Vidennu l'alligria di ddi viddani

Facia Rebecca sti riflessioni :



« Sudanu chisti pri un pezzu di paní,

<< Fratantu allegri sù pirchi sù boni,

« Idei nun hannu e desiderii strani

« E superbia nun hannu e ambizioni,

« Quantunqui assai pinusu e travagghiatu

« Sunnu cuntenti di lu propriu statu.»





42.

Stava allura Rebéc pri jirisinni

Ca l'uri persi cei parianu anni,

Però pri un accidenti si trattinni

E vitti appressu un canciamentu granni,

Un omu novu 'ntra ddu locu vinni

Chi formi avia di saltabancu o zanni,

Ristaru a un gridu sò tutti surprisi

E lu sonú e lu ballu si suspisi.

43.



St'omu arrivatu nun era un viddanu

Ma un bizzarru e spillacchiu citatinu,

Purtava 'na bacchetta 'ntra li manu

E sutta di li sciddi un scatulinu,

Chistu doppu d'aviri di luntanu

Cu dda vuci 'ntirruttu lu fistinu



Cu sfrazzu si 'nfilau 'mmenzu ddi genti

Ch' eranu tutti a taliarlu intenti.





44.



E in autu tonu allura misi a diri:

« Di stu bellu fistinu, o mei Signuri,

a Oppurtunu nn' accrisci lu piaciri

« Vinutu ccà l' Addiminavinturi;

« Iddu quali sarrà vi fà sapiri

« La sorti vostra a li tempi futuri,

<< Ca l'astrologu sà d' ogni pirsuna « Li pinseri, lu statu e la furtuna.





45.



« Picciotti schetti e donni maritati

« Da mia prima di tuttu sintiriti

« S' aviti sorti cu li 'nnamurati

« E si vi sù fidili li mariti;

« Vui puru giuvinotti si ascutati

« Li prufizii chi iu fazzu ammiririti

« Quantu di vui canusci lu Ciraulu

« Chi nasciu 'ntra la notti di San Paulu. >>>



46.



A ddu mumentu apriu lu marzapanu

Chi di scursuni e vipari era chinu,

Ognunu di st' armali 'ntra li manu

Tinia comu un oceddu o un puddicinu,

Poi fici un jocu chi dicia Indianu



Cu dd' armalazzi e lu sò finucchinu,

E li testi di dd' orridi serpenti

Si mittia 'mmucca e strincia cu li denti.



47.



Sturderu tutti di tali manera

Chi qualcunu scappau pri la paura,

Ma chista pri li fimmini nun era

La cosa di cui avevanu primura;

Chiddu infusu cci avia 'na smania vera

D' aviri 'ndiminata la vintura,

E affuddannusi ognuna cci dicia

Cu manu aperta « a mia, bon' omu, a mia.»





48.



Ad una ad una la manu di chiddi

L'astrologu osservannn e di la peddi

Li signi comu fila di capiddi,

Cci facia sfirriari li cirveddi

Cu tanti nnomi di pianeti e stiddi;

Ma a li cchiù spiritusi e a li cchiù beddi

Poi da l'autri arrassannuli tanticchia

Cci parrava a lu zuccu di l'oricchia.



49.



Rebéc 'ntra st'omu di un aspettu tristu

Qualchi fini malignu avia suppostu,

Li cosi chi in segretu dicia chistu

Sentiri vosi e si cci misi 'ncostu,

E truvau veru ciò ch' avia previstu;

Sutta formi nun soi st' omu nascostu

Facia ddi cosi chi sulianu fari

Monaci finti e finti militari.





50.



Dicia a la donna chi la sua vintura

Avia scuvertu 'ntra li stiddi, ed era

Ca duvia divintari 'na Signura.

St' annunziu fu magia putenti e vera,

La viddanedda canciau di natura

Daddu puntu pinsau d'autra manera,

Ristaru tutti cu stu purci 'ntesta

E a nudda cchiù spirciava di la festa.





51.



Ed a li masculotti in modi serii

Nuvità presagia straordinarii

Cu ddi prudigii tutti e ddi straverii

Chi sù 'ntra l' almanacchi e li lunarii,

E cunchiudia chi da stenti e miserii

Passirannu a grannizzi in modi varii,

Si di un bisbigghiu in sentiri la scrusciu

Ognunu niscia 'mmenzu e 'un era musciu.

52.



Si vitti ognunu da ddu puntu in poi

Di comu sempri fù diversu assai,

Sintia lu pisu di li mali soi

A li quali 'un avia pinsatu mai;

Lu viddaneddu divintau un eroi

Si priparava a nesciri di guai,

E aspittava anziusu lu mumentu

In cui accadissi un pubblicu fermentu.





53.



Ma dicia di li fimmini qualcuna,

Cchiù assai di l'autri divintata vana: « Si lu viddanu cancia di furtuna

« La muggheri sarrà sempri viddana,

« Si mè maritu è la stissa pirsuna

« Vistutu d' oru com'era di lana

« Mi parirà stu novu cavaleri

« Chi fitissi di terça e di fumeri. >>>





54.



Poi nautra rispunnia : « Tu dici giustu,

« E lu veru piaciri 'un sarria chistu,

« Pri essiri dama ed aviricci gustu

« La furtuna sarria di fari acquistu,

« S' è veru chi succedi stu trambustu,

« Di un signuri di beni già pruvistu,

«E di stu tali la mogghi sarrà

<< Ricanusciuta da la nobiltà. »





55.



Ed agghiuncia 'na terza: « Pri arrivari

« L'omini nostri ad essiri signuri

« Ayiti 'ntisu già zoccu hannu a fari,

« Chiassi, battagghi, scumpigghi e rumuri;

« Iu di sti fatti aju 'ntisu parrari

« Ed aju 'ntisu chi nun fannu onuri,

« E sempri si dirrà di tali squatri

« Chi s' arriccheru pirchi foru latri. »



56.



Stu pinseri ch' avianu quasi tutti

Ddi donni e cchiù li picciutteddi schetti,

Di la spusa 'ntra l'anima assai brutti

E turmintusi pruducia li effetti,

Poi a l' impruvisu di l'interni lutti

Comu in sdilliniu un gravi indiziu detti

Cu un ammuttuni 'nterra stinnicchiatu

Fu da chidda lu spusu ch' avia allatu.





57.



Lu sò casu era tristu e climatericu

E avia giusti mutivi di rammaricu,

Perciò suffriu ddu muvimentu istericu;

Ma avria pututu diri in sò discaricu

Ca di sò patri, barbaru e colericu,

Tutta la culpa duvia jiri a caricu,

Chi ad un viddanu spusatu l'avia

Quantunqui cci facissi antipatia.

58.





Sta picciotta chiamavasi Bittina

E non ostanti ch' era 'na viddana

Avia la testa di capricci china;

D' induli bona era però assai vana

Pirchi guastata fù da 'na cucina

Chi abitava di dda pocu luntana,

E avia gran tonu pirchi avia spusatu

'Ntra ddu Comuni un giuvini 'mpiegatu.





59.



Betta perciò mustrava ripugnanza

Di dari a viddani cunfidenza,



Si cridia bedda e amabili abbastanza

Ch' avia apprisu a trattari cu dicenza,

Perciò avia cunciputu la spiranza

Chi si putia avvirari l'occorrenza

Di aviri non un zolicu maritu

Ma un citatinu commodu e pulitu. :





60.



Sta sua lusinga avia crisciutu quannu

Scupriu chi spissu un giuvinottu biunnu

Cun abiti di sita e nò di pannu

Comu farfalla cei girava 'ntunnu;

Però mentri chi a chiddu jia pinsannu

Chi cridia un cavaleri riccu 'nfunnu



Lu patri cu manera rigurusa

Senza cunsensu sò la fici spusa.

61.



Quannu vitti lu casu dispiratu

Nè cc' era menzu di darisi ajutu,

E chiddu chi cridia sò 'nnamuratu

Pri qualchi tempu nun s' avia vidutu

Parsi lu sò cirveddu cuitatu;

Ma li palori di ddu zannu astutu

Cci smossiru li vermi, e in idda arreri

La smania riturnau pri un cavaleri.





62.



Però nun si putia cchiù 'ntra ddu puntu

Senza scannala fari un canciamentu,

E di lu sacrifiziu era juntu

Senza nuddu riparu lu mumentu,

E già d' amici e di parenti appuntu

'Ntra dda jurnata eci fù l'interventu,

E cu chisti ch' avianu tali tituli



S' avianu già firmatu li capituli.





63.



Sti parenti, st'amici e sti cummari

Dipoi la spusa pri faricci onuri

Duvevanu a la chiesa accumpagnari;

Ma pirchì cci vulevanu tri uri

E oziuși 'un vulevanu aspittari,

Perciò di li picciotti lu caluri

Nun appi flemma, e fu quasi preludiu

D'autra effettiva festa ddu tripudiu.





64.



Ma Betta ch' avia l' animu irritatu

Ammuttau lu futuru sò maritu



Chi pri furtuna nun ristau sciancatu.

Cci foru enormi chiassi 'ntra ddu situ

Unni accadiu ddu fattu inaspittatu,

E li pirsuni ch' appiru l' invitu

Pri la surprisa e curiusità



Tutti a ddu puntu s' affuddaru ddà.



65.



La matri di lu zitu facia chiassi,

Si vidianu a lu patri l'occhi russi,

Chiddu di Betta muvennu li passi

S' accustau pri sapiri quali fussi

La causa pri la quali 'ntra ddi spassi

Ddu disordini allura si 'ntrudussi,

E pirchi mai sò figghia avissi fattu

A lu spusu dd' orribili maltrattu.





66.



Però svampau lu focu in modu stranu

Quannu da lu villaggiu ddà vicinu

Currennu annunziau lu sagristanu

Chi in chiesa era già prontu lu parrinu

Lu quali ddà facia di cappillanu,



E l'affrittava a mettirsi in caminu;

E tutti misi in muvimentu allura

A la spusa facevanu primura.





67.



Ma da la seggia unni stava assittata

'Un si muvia fincennusi sturduta

Betta comu si ddà fussi chiantata;

E finalmenti 'un potti stari mula

Si misi in pedi comu 'na spirdata

Gridannu a vuci forti e risuluta :



« Sempri scuncerti accadinu e scumpigghi

« Si a forza si maritanu li figghi. »





68.



E cu sfrazzu agghiuncia: « Sugnu picciotta « E pri aviri maritu 'un aju fretta. » Gridau lu padri allura : « Sta marmotta « Forsi un maritu da lu celu aspetta, « Sacciu però d' unni veni la botta,» E currennu a pigghiari 'na scupetta Sparau a lu zannu ch' era misu arrassu E chi nenti sapia di ddu gran chiassu.





69.



Cci sfrantumau la badda lu cappeddu

E 'un mancau chi pri un filu di capiddu

Chi 'un cci avissi abbruciatu lu cirveddu;

Surprisu allura e spavintatu chiddu

Curriu accussi chi parsi un fruareddu,

E tuttu essennu divintatu friddu



Di li serpi, cadennucci di mmanu,

Scuppau 'nterra e s'apriu lu marzapanu.





70.



Li vipari, li rospi e li scursuni

Si sparpagghiaru pri tutti ddi chiani;

Si nn' addunaru a ddu mumentu alcuni

Di tanti passeggeri e paisani

Li quali curiusi ed impurtuni

Vulianu 'ntirrugari li viddani



Circa la spusa ch' era ddà assittata

E di la causa di dda scupittata.





71.



Ma quannu chisti scantati e surprisi

Gridaru: «Oh! quantu armali vilinusi ! >>>



E sta vuci terribili si 'ntisi

Unni parenti e amici di li spusi

Attornu di Bittina eranu misi,

Dda vuci fici effetti stripitusi ;

Si cridia chi la terra para para

Era china di serpi a cintinara.





:





72.



Si pinsau chi sta cosa l'appi a fari

Chiddu chi addiminava li vinturi,



Li quali autru nun sunnu chi magari,

E pri vinnilta muntannu in fururi



Li diavuli ccà vosi lassari;

E quant' eranu dda pri lu tirruri

Si sparpagghiaru tutti a lu mumentu

Comu pampini sparsi da lu ventu.





73.



'Mmenzu a ddi schiamazzi fimminini

Una dicia chi 'ntisi muzzicuni

E ch' avia lu vilenu 'ntra li rini;

Nautra quasi facia sauti a muntuni

E jia dicennu a tutti li vicini

Chi sutta la furedda avia un scursuni,

Si 'nfilavanu intantu li cchiù accorti

Dintra li casi e chiudianu li porti.

74.



Accussi in tri minuti e forsi menu

Sbarazzatu ristau tuttu ddu chianu,

E si vidia scuvertu lu tirrenu

Comu si fussi 'na chianta di manu;

L'omini stissi l'apimu serenu

Nun mustraru e di ddà jeru luntanu,

Sapianu cuntrastari cu larmali



Ma nò cu chiddi di razza 'nfirnali.





75.



Rebecca allura 'un appi cchiù spiranza

D' aviri d' autri cosi canuscenza,

Nè sappi di dda spusa l' arruganza

Si purtau bona o trista cunsiguenza;

Ma pirchi persu avia tempu abbastanza

Si decisi di novu a la partenza,

E caminannu in fretta doppu un' ura

Di Parigi era già junta a li mura.





76.



Ma cci successi dda nautru accidenti

Pri cui di novu 'un vosi jiri avanti;

Un omu chi cci parsi canuscenti

Idda scupriu da sè pocu distanti,

Senza cappeddu e in lordi vistimenti

Ricanusciu l'Astrologu farfanti,

E poi s'assicurau ch'era lu stessu

Pirchi currennu si cci misi appressu.

77.



Ma chistu a ddu mumentu nun avia

La piluccazza chi a l'oggetti soi

Stracanciannu la sua fisonomia

Gi uvava tantu, e l'avia persu poi

Pri la cursa chi fici 'ntra la via;

Rebecca attenta cuntimplau dd'eroi

Chi ruinusi chiacchiari spargennu

Facia a li genti perdiri lu sennu.





78.

Immenzu di Rebéc fu lu stupuri

Quannu in chiddu scupriu lu Cancilleri,

Chi pri schernu chiamavanu Assissuri, E chi marciava comu un Cavaleri;

Fattu cumpagnu di ddi dui 'mpusturi

Chistu avia canciatu di pinseri,

Nè vosi jiri cu chiddi a Liuni

Pri lu cungressu di li Frammasuni.





79.



Avia Rebéc lu sensiu scuncirtatu

E nun capia pirchi accussi vistutu

Di dda laida manera stracanciatu

St'omu abbastanza commodu ed astutu

Dd' eserciziu balordu avia pigghiatu.

Custritta a stari cu lu labbru mutu

Si sminuzzava nun putennu aviri

Mai li nutizii chi vulia sapiri.

80.



Ma pri una di li soliti furtuni

Pronta si prisintau l'occasioni

Di putiri, ristannu a l'ammucciuni,

Aviri a lu sò 'ntentu effetti boni;

Lu Cancilleri 'ncuntrau dui pirsuni

E di chisti attirau l'attenzioni

Facennucci saluti e cumplimenti

Comu fussi un anticu canuscenti.





81.



Vidennulu cu dd' abiti mischini

Chiddi dui si trattinniru luntani



Ddi smorfii suppunennu a sulu fini

Di dumannarci lu prezzu d' un pani;



Ma quannu poi cci foru cchiù vicini

Li cirimonii fatti 'un foru vani

E tutti dui ricanusceru l'omu

Chi li chiamava cu lu propriu nnomu.



82,



Cumparia chi nun sulu canuscenti

Fussiru chisti dui di ddu farfanti

Ma forsi ancora intrinseci parenti,

Pirchi quantunqui in abitu galanti

Iddi abbrazzaru ddu lordu pezzenti;

Rebéc surprisa nni ristau un istanti

Ma prestu poi nni 'ntisi la raggiuni

Eranu d'iddu Socii Frammasuni.





83.



Cei dumannaru allura lu pirchi

'Ntra ddu mumentu si truvava dda

A testa nuda e riduttu accussi

In aspettu d' estrema puvirtà;

Lu Cancilleri 'ntra la nò e lu sì

Stetti, ma dissi poi la virità,

E svilari 'un putia senza russuri

Pirchi facia l' addiminavinturi.





84.

L'amici chi l'avianu canusciutu

In gran furtuna ed in felici statu

Avrianu quasi subitu vulutu



Chi la sua storia cci avissi cuntatu;

Ma siccomu bisognu avia d' ajutu

Ed era tuttu laceru e-'nfangatu

Si purtaru l' afflittu Cancilleri

E Rebéc si cci misi pri darreri.





Fini di lu Cantu XVII.





32



CANTU XVIII.



1.



O cari donni, 'ntra di l' autri accusi

Chi 'ntra lu vostru prucessu su misi

Co' è chidda chi vui siti curiusi,

E cc'è stu muttu in tutti li paisi.

Ju però chi nun parru ad occhi chiusi

Di li fimmini pigghiu li difisi,



E cchiù di cchiù a riguardu di Rebecca

Chi qualchi vota di stu viziu pecca.





2.



A cui li sparra iu scrusciria lu cozzu,

S' avissi ancora forza 'ntra lu vrazzu,

Però si pri disgrazia nun pozzu

Fari cchiù cu li manu lu smargiazzu

Lu gruppu ch' aju 'ntra lu cannarozzu

Alligirisoiu cu diricci pazzu,

E abuliri vurria lu prigiudiziu



Ca li fimmini suli hannu stu viziu.





3.



L' omini facultusi 'un su cuntenti

Di tanti cosi ch' hannu pri davanti,

Pri osservari autri cosi ed autri genti

Sciamanu e vannu pri lu munnu erranti;



Li fimmini chi fannu finalmenti ?

O d'oggetti o d' anedduti galanti

Vonnu sapiri tutti l'amminiculi

E pri chistu li chiamanu riddiculi.





4.



Forsi su curiusi d' appurari

Si Tiziu e Caja si fannu l'amuri,

Si Leliu a donn' Aspasia cc'è cumpari,

Amicu, canuscenti o prutitturi,

Pirchi Gervasia 'un si pò maritari,

Si monsù Piripicchių è jucaturi,

Si Libonia avi conzu a li masciddi,

E sò matri si tinci li capiddi.





5.



Chi maravigghia si li curtiggbiari

Vonnu sapiri, e 'un hannu autru pinseri,

Li fatti di vicini e di cummari;



E si li curiusi cammareri

Uri ed uri si stannu ad ascutari

A li porti già chiusi pri darreri

Quannu parranu suli e a l'ammuccini

Di affari di famigghia li patroni!..





6.



Si nun tenni a calunnia o a misfattu

La curiusità nun è un difettu,

E si vidi ogni jornu cu lu fattu

Ch'è un capricciu 'nnuccenti e ddà dilettu,

Anzi facennu un raziuciniu esattu



Quann' è pri passatempu o fini rettu

Nun sulu a la virtù nun è cuntraria

Ma tanti voti è giusta è nicissaria.





7.



La curiusità scopri li 'mbrogghi,

Li cabali, li 'ntrichi e l'ammucciagghi,

La curiusità li gruppa sciogghị

E a la malignità fa fari sbagghi;

Strappa a l' ippocrisia li finti spogghi,

Leva a la spata la punta e li tagghi,

Giuva a scanzari periculi e guai,

Beni nni ha fattu sempri e mali mai.





8.



E cchiù di l'argumentu di li dotti

Vali l' esempiu chị Rebéc nni detti

'Ntra la lucanna unni passau la notti;

Scupriu li 'mbrogghi di ddi tri suggetti,

E si a ddu puntu vidiri nun potti

Di l'artifiziu sò li boni effetti,

Sappi dipoi che un esitu felici

Appi la littra chi a la Dama fici,





:





9.



Ma nun hannu li genti curiusi

Lu piaciri di fari sti surprisi,

Sula putia Rebéc 'ntra lochi chiusi

Sentiri cosi chi nudd' autru 'ntisi,

Vidiri fatti osceni e scannalusi,

Lu fini occultu di privati 'mprisi,

Li 'mbrogghi di Ministri e Magistrati,

Li causi chi ruinanu li Stati.





10.



Di scupriri sti cosi era pirmissu

Sulu a Rebecca e nni pigghiava spassu;

Multi cosi scupriu lu jornu stissu

Chi 'ntra 'na casa di dda pocu arrassu,

Comu già 'ntesta si l'avia prefissu,

Avennu caminatu a lentu passu

A li tri Frammasuni pri darreri

'Ntisi la storia di lu Cancilleri.

11.



Chistu arrivatu a l'abitazioni

Di unu di li soi amici Frammasuni

Appi purtata la culazioni



Certi chi fattu'avia longhi dijuni;

Poi 'na serva cu multa attenzioni,

Comu ordinatu fu da lu patruni,

Lu spugghiau, lu lavau, cei fù poi misa

Di lu patruni stissu la cammisa.





12.



Lu patruni trasiu 'nira un cammarinu

E subitu nisciu purtannu 'mmanu

Una giammerga e causi di lustrinu

Tutti a culuri di lu zafaranu;

Di stoffa ciuriatu un giammirghinu,

E acciocchi si vistissi ammanu ammang

L'ordini allura a la fantisca detti



Di purtari anchi dda scarpi e quasetti,

13.



Da chiddi fu a vistirisi ajutatu

E quannu finalmenti fu vistutu

Da pizzenti in signuri trasmutatu

Stava ancora suspisu e 'nsalanutu ;

Da ddi nun propri vesti 'mmarazzatu

Era custrittu a starisi sidutu,



E d' ogni muvimentu iddu era privu;

Ed eccu quali nn' era lu mutiyų,





14.



Cui cei detti sti robbi era un colossu,

Autu, pansutu e immensamenti grassu,

Chistu era tuttu purpa, iddu tuttu ossu

E quasi un parmu di chiddu echit bassu,

Lu sò pedi paria misu 'ntra un fossu,

La scarpa cei cadia si dava un passu,

Emmenzu di ddi robbi larghi tutti

Paria ficcatu dintra di na vutti,





15.



Rebéc ridia cuntimplannu la basca

Di chiddu ch' avia in menti frisca frisca

L' idia di chidd' orribili burrasca,

E fari ddà dda figura gruttisca

Paria chi nun eci jissi tantu a nasca;

Comu Rebecca ridia la fantisca ;



Dd' omu ch' avia tanta superbia e sfrazzu

Ddà facia la figura di pagghiazżu.





16.



Quannu l'amici lu purtaru ddà

Era un' ura di notti e forsi cchiù,

E in multu tempu pri nicissità

Dda trasformazioni fatta fù;

Pri fortuna dda notti era d' està

Quannu assai curti li nuttati sù,

Sicchi stettiru tantu 'ntra ddu locu

Chi ad agghiurnari cci voleva pocu.





17.



Lu Cancilleri arrivatu a chidd' ura

Essennu stancu e 'nsunnacchiatu ancora

Avria vulutu dormiri addrittura

É stava senza diri 'na palora;

Però l' amici mustrannu primura

Duvennu prestu poi nesciri fora

Cei richiamaru tutti a mimoria

Ca duvia raccuntari la sua storia.





18.



L'omu grassu dicia: « Ccà dintra semu

« Pirchì tra pocu un amicu aspittamu « Cu impazienza e desideriu estremu,

« Pirchì da chiddu sentiri spiramu

« Nutizii granni, e nun li sintiremu

« Si prima chi iddu arriva ni nni jamu,

« Sarrà la festa tirminata a st' ura

« Ed a mumenti arrivirà addrittura. >>



19.



E cci parrau a ddu puntu di li festi

Chi annunziatu pri cosi mai visti

Cagliostru avia 'ntra li soi manifesti,

Ed agghiuncia : « Pirchi semu Apprennisti



« E di Maistri 'un avemu la vesti

« Nun fomu di l'eletti 'ntrą li listi,

« Però l' amicu ch'è Maistru agenti

« Dirrà chi vitti pirchi fu prisenti.»





20.



E dicennu accussì, senza badari

Chi lu disgraziatu Cancilleri

Cu la testa spinciuta un putia stari

E aprennu l' occhi li chiudeva arreri,



In oziu nun vulennu ddà ristari

Cu non discreti ma boni maneri

Cci facianu di novu vivi istanzi

Pri rappurtari li soi circustanzi.





:





21.



Lu cchiù 'mpurtunu era chidd' omu grossu

Ch' avia 'na vuci d' un profunnu bassu;

Lu Cancilleri finalmenti scossu

Da sè quasi mannau lu sonnu arrassu;

Spinciu la testa chi paria 'ntra un fossu

Pri dari a chiddi lu bramatu spassu;

Comu si in corpu nova forza avissi

Accuminzau lu sò raccuntu e dissi :





22.



« Li novità parinu a tutti boni

« Sperannu tutti, eccettuati alcuni,

« Un canciamentu di cundizioni,

« E cchiù li sfacinnati e li putruni;

« Però cancianu poi d' opinioni

« O tutti o quasi tutti sti pirsuni

« Scuprennu di dd' aspittata nuvità

« L'insussistenza o la difficultà.





23.



« Ora lu casu miu fu chistu appuntu,

« E ciò successi quannu senza stentu

« Ad un commodu statu era già juntu;



« Ma di la mia strammizza ora mi pentu,

« Vui lu sapiti e a dirlu nun mi affruntu,

« 'Ntra la scola iu mustrai qualchi talentu,



« Ma di la casa mia li circustanzi

« Mi davanu puchissimi spiranzi.





24.



« Lu prufissuri di filosofia

« M' avia riguardu e mi stimava assai,

« E chistu spissu spissu mi dicia,

« « Tu menzi di campari nun avrai

« « Si nun t'ascrivi a la Massunaria. »

« Nun persi tempu e pri un aviri guai

« Appuntu comu chiddu m' avia dittu

« 'Ntra li Masuni fui subitu ascrittu.



25.



« Una piazza vacau di Cancilleri,

« Unni appi appressu lu summu piaciri

« D'avirvi in casa comu passageri;

« Chiddu stu postu mi fici otliniri;

« Un Potestà truvai ch' era un sumeri

« Quasi campava cu li mei respiri,

« E 'ntra dd' impiegu pri tortu o pri drittu

« Iu nn' oltinni grannissimu prufittu.



26.



« Lu casu un jornu mi purtau davanti

« Dui Frammasuni di li cchiù putenti,

« Cu prumissa d'uffiziu cchiù 'mpurtanti

« Mi scuncirtaru subitu la menti

« Cu tuttu ch' avia commodi bastanti,

« Pirchi l'omini 'un sunnu mai cuntenti,

« Ed hannu 'ntesta sempri novi griddi:

« Partivi allura 'nzemmula eu chiddi.





27.



«Mi ficiru osservari li misterii

« Noti sultantu a li Socii primarii

« Chi duvianu purtari cosi serii,

« E a mia parsiru strammi e immaginarii;

« Accriscennu li pubblici miserii

« Hannu spiranza d' effetti cuntrarii;

« Iu criju chi farrannu qualchi abortu

« E chi finissi a jippuni di mortu.



28.



« Perciò pinsannu 'ntra lu tempu stissu

« Chi accadiri duvia qualchi gran chiassu

« Prima d'aviri l'impiegu prumissu

« Pruvai duluri di lu datu passu,

« Ed appena nisciutu di dd' abissu

« Nun persi tempu a jiriminni arrassu,

« E dicia: Megghiu lovu stamalina

« Ch' aspittari a dumani la gaddina.



29.



« Cridia turnari a lu miu postu, ma

« Esprimiri nun pozzu quali fù

« La mia surprisa in arrivari ddà.

« L'anticu Magistratu 'un cc' era cchiù,

« Cc'era in sua veci nautru Putestà,

« Chistu contra di mia già misu in sù

« Senza farimi diri 'na palora

« In vidirmi gridau: « Va jiti fora. >>





30.



« Quannu d'un Capu, e si vidi cu prova,

« La grazia alcunu ad acquistari arriva,

« Si poi pri casu luntanu si trova

« Chiddi chi cci facevanu l'evviva

« L'accusanu e cci chiantanu li chiova;

« Ma la disgrazia mia cchiù pusitiva

« Fu chi quann' appi dda botta di stoccu

« In sacchetta 'un avia mancu un bajoccu.



31.



« Li pochi summi chi mi avia purtatu

« Quannu cu chiddi 'nzemmula avia jutu

« Latri in viaggiu m' avianu arrubbatu;

« Tuttu lu capitali arricugghiutu

« In manu di 'na donna avia lassatu,

<< Chista cu nautru amanti avia fujutu;

« Perciò pri causa di dda donna infami « Iu fui riduttu a moriri di fami.



32.



« Ricursi allura a lu miu prutitturi,

« E chistu autru pri mia nun potti fari

« Chi otteniri pri grazia e pri favuri

« Chi iu fussi addittu cu tanti mei pari

« In qualità d' Addiminavinturi

« Li testi campagnoli a scuncirtari ;

« Ma a lu primu debut mi fu tirata,

« E nun sacciu pirchi, 'na scupittata. »





33..



Dicia di cchiù ma arrivau a ddu mumentu



...



Lu pirsunaggiu disiatu tantu

Stancu e affannatu chi parrava a stentu

Com' omu chi ha suffertu un gravi scantu,

E dissi: «Sugnu vivu pri purtentu,

« Da principiu la festa fu un incantu



« Poi fu 'na frocia e per un casu orrennu

« Ora la genti a furia sta niscennu. >>>





34.



Rebéc ch' avia la menti sempri assorta

'Ntra l' obbligu di fari dda scuverta,

Appena 'ntisi diri chi la porta

Di lu pałazzu si truvava aperta

Scappau a l'istanti cu manera accorta

Acciò la sua partenza nun s' avverta;

Sta vota benchi fussi curiusa



Curriu a la porta pri 'un truvarla chiusa.

35.



Quannu arrivau vitti li strati chini

Di 'na gran quantità di ddi pirsuni

Ch' avianu avutu parti a ddi fistini;

Sfardati, anchi firuti eranu alcuni

E chi facianu strepiti e ruini.

Idda però appizzau pri lu purtuni

Nè curau di sapiri lu pirchi,

Eranu chiddi ridutti accussì.





:



1



1





36.



Pri aviri jutu a pricipiziů ddà

Appuntu quannu in circustanza fù

Di sentiri na granni nuvità

Detti Rebée gran prova di virtù;

E tra duviri e curiusità,



Lu primu, o sia l' amuri, potti cchiù.

Junta a la 'ntraia nun trova gran fudda

E subicu dda dintra si cafudda.





37.



A lu palazzu acchianau senza stentu,

Ma avia bisognu di sapiri appuntu

Di Cagliostru qual è l'appartamentu;

Difficili 'un cridia l'impegnu assuntu,

E quann' era opportunu lu mumentu

Appena chi lu jornu fussi juntu

E Cagliostru niscia da la sua stanza,

Di Eruvari lu libru avia spiranza.





38.



Quannu arrivau dda susu essennu notti,

Idda cridia chi durmissiru tulli;

Ma in ogni parti 'ntisi chiassi e botti;

Li tanti servi chi eci jianu 'ncutti

Cu gran difficultà scanzari potti;

'Nira 'na gnuni ristau cu locchi asciuti,

La notti nun fu longa, era I aurora

E ddu gran motu sicutava ancora.





39.



Si ferma allura, e custirnata pensa

Chi d' opirari 'un avi cchiù spiranza

Di tutti ddi pirsuni a la prisenza;

Intantu vidi un omu chi s' avanza

E in modu d'assuluta cunfidenza

Apri la porta di 'na chiusa stanza;

Trasennu chisiu 'ntra lu puntu stessu

Idda dda dintra si cci 'nfila appressu.

40.



Trova 'na bella cammara unni cc'è

Una Signura di mezzana età



Siduta in modu supra un canapè

Ca si dormi o si vigghia nun si sà,

In vesti bianca ed in disabigghiè

Com' una quann'è sula e in libertà,

Ed in trasiri dd' omu a lu mumentu

Nun fici chi un liggieru muvimentu.

41.



L'omu chi dda trasia mestu e agitatu

Era un benfaltu giuvini e pulitu,

Di la Signura s'assittau a lu latu

Ed in un modu cunfidenti e arditu

Lu vrazzu ch' era immobili e calatu,

Pirchi la donna nun canciau di situ,

Cci spinciu gintilmenti chianu chianu

E dui o tri voti cci vasau la manu,





42.



Doppu chi un pezzu si stettiru muti

Accussi 'ncutti stannusi assittati



Lu giuvini esclamau: « Semu pirduti!

« Ora, Cuntissa mia, vui mi lassati.»

A sti palori accussi risuluti





:



Idda cu l'occhi fissi e spalancati

Lu taliau sullivannu la testa



1



Parennu assorta in un' idia funesta..



43.





Chiddu agghiuncia: «Pari lu Conti un pazzu

« Ora è 'na furia ed ora è sturdutizzu,

« E passianňu và pri lu palazzu

« Cu l'occhi russi e li lacrimi 'mpizzu;

« Iu lu truvai chi allungannu lu vrazzu

« 'Na pistola niscia da lu capizzu.

« Dipoi curria cu ddà pistola mmanu

« Forsi sparari si vulia luntanu.:



44.



« Iu l'affirrai comu s'afferra un foddi,

« O pri la grigna scappati cavaddi;

« Tutti dui nn' accicciamu pri li coddi

« Comu spissu s'azzuffanu li gaddi;...

« Strappai da li sò manu stanchi e moddi

« La pistola e di ddà livai li baddi;

« Iddu abbattutu doppu tantu stentu

«Pari chi sia cuetu a stu mumentu.





1





45.



« lu però nun capisciu lu pirchi

« Accadi in iddu sta gran nuvità,

« Ma si la Conti secuta accussi

« È pri nui tutti 'na fatalità,



«E l'unioni di nuautri tri

« Pri li strammizzi soi sciota sarrà;

« Sinu a stu puntu iu mi cridia filici,

« Ora sintiti lu Conti chi dici.



46.



« Voli assulutamenti oggi o dumani

« Pronta ogni cosa pri jiri a Liuni,

« E chistu è nenti, autri prugetti strani

« In testa avrà, nè sacciu la ragiuni;

« Fora di li Maistri cchiù anziani

<< Nun voli dda picciotti Frammasuni,

« Ed ha dicisu ch' iu ristassi ccà, « E łu mutivu ancora nun si sà.»



47.



La donna allura si cumponi dritta E l'abiti scumposti s'arrisetta, Poi cu 'na vuci tra irritata e afflitta Dici; « Mi stona sta partenza in fretta! « Sacciu ca vulla fari 'na vinnitta « Ma o la machina sua nun fu perfetta « O pri accidenti o pri sorti cuntraria « Li soi disigni jeru a gammallaria.





48.



« Cu sà si qualchi piriculu scansa

« Cu sta pricipitusa sua partenza ?

« E giacchi semu 'ntra sta circustanza

« Ti vogghiu fari 'na gran cunfidenza;

« Persi 'na cosa di summa 'mpurtanza,

« 'Na gioja ch' era di valuta immenza,

« Pri sta ragiuni si avrà abbannunatu

« A lu partitu di lu dispiratu. »





49.



Lu giuvini a ddu puntu 'un appi flemma

E dissi: « A costu di qualunqui summa



« Lu rifarrò di la pirduta gemma

« Pirchi supra di mia cadi la bumma

« E di disgustu a vui sarrà 'nmideınma

« Stu colpu atroci chi 'ncoddu nni chiumma;

« Tutti dui ristiremu dispirati,

« Siccomu iu vi amu, ancora vui m'amati.



50.



« Però mi dici la mia fantasia



1



« Ca si pri dda gran perdita fui



« E la cumpensu nun vurrà da mia

« Di l'amuri ch' esisti tra di nui

« Già si ha addunatu e un' avi gilusia

<< E alluntanari mi voli da vui,

<< Giacchi 'un capisciu pri quali pretesti

« Voli chi vui partiti ed iu cóà resti. »





51.



La Cuntissa facennu 'na risata

Prima cci detti 'na risposta muta, Poi dissi: « A la tua offerta sugnu grata « Ma 'un avi prezzu la cosa pirduta; « La gilusia da dda testa esaltata

« Passioni nun fù mai canusciuta, » E cci cuntau lu fattu chi in Turchia Vinniri comu schiava la vulia.



52.



E chiddu allura riplicau : « Assai gravi

« Dunca su di lu Conti li mutivi

« Pri cui mpazzisci, e cchiù paci nun avi

« E nun sarrannu di raggiuni privi?

« Di qualchi cosa un jornu m' addunavi

« Pri soi palori muzzi e intempestivi; « Nun nni fici gran casu, e st'accidenti « Dda circustanza mi richiama in menti.



53.



« Ma nn'è causa iddu stissu s' avi mali

« Pirchi fari vulia troppu auti voli;

« Ora avi cchiù di dignità reali,

« Avi vassalli in tutti dui li poli;

« Vurrà un duminiu certu e universali,

« 'Nsumma nun si capisci zoccu voli;

« Ed ora forsi canusciutu avrà

« Di jiri avanti la difficultà.





54.



« Vostru maritu tantu saggiu e accortu

« Forsi avi dubbiu di qualchi scuncertu,

« E mentri si cridia d' essiri in portu

« Si vidi avanti qualchi abissu apertu;

« A circari un riparu 'un avi tortu,

« E cu lu 'ngegnu sò lu trova certu;

« Ma s'è veru chi 'un avi gilusia

« Pirchi partennu vui nun voli a mia?»



55.



La Cuntissa sintia tutta sta storia

Chi nan si putia diri immaginaria,

Giacchi eci richiamava a la mimoria

Dda circustanza non straordinaria

Pri cui persi lu Conti e paci e gloria,

E sfumaru li soi casteddi in aria;



Forsi cci nn' avria fattu la raccuntu

Si 'un si battia a la porta 'ntra ddu puntu.



56.



Rebéc fratantu ch' era dda prisenti

E 'ntisu avia sin da lu primu istanti

Ddi dulurusi fatti e li lamenti



Di ddi dui veri e furtunati amanti,

La cui sorti canciavasi 'ntra un nenti

Pri causa di un maritu stravacanti,

Pigghiau 'nteressi pri ddi dui persuni

Ed eccunni qual' era la ragiuni.





57.



Rebéc trasuta appena canusciu

E la Cuntissa e lu sò Cicisbeu;

Chistu chi fu eredi di un sò ziu

Chiamavasi Giacobbi ed era Ebreu,

Chiddu 'un si sappi mai comu arricchiu

Giacchi era prima poviru e plebeu,

Era un vicchiollu arditu, longu e siccu

Lu quali morsi riccu, anzi strarriccu.

58.



Giacobbi di sta granni eredità

Li capitali accrisciu cchiù di cchiù;

Campava senza sfrazzu e vanità

Ed a jucari mai vidutu fù;

E cu l'industria e cu l'attività

Accumulatu d' oru avia un Perù;

Tinia fabbrichi immensi e in ogni parti

E dava da campari a tutti l' arti.





59.



A ddi tempi da nui pocu luntani

Cu 'na rola e 'na sarma di carvuni

Li machini 'un livavanu lu pani

A migghiara e migghiara di pirsuni;

Facia Giacobbi cu li vrazza umani

Utili cosi quasi a miliuni,

Ed in varii cità li magazzini

Di la sua robba eranu sempri chini.





60.



Perciò un immensu nummaru di genti

Campagnoli, facchini e lavuranti

Eranu di Giacobbi dipendenti;

Stu nummaru criscia di nautri tanti

Di chisti pri l'amici e li parenti,

E facianu 'na massa rilevanti.

Prutetti da Giacób sti citatini

Si facianu chiamari Giacubini.

61.



Cagliostru chi sapia lu gran partitu

Ch' avia chist' omu riceu e furtunatu

Cci fici fari da alcuni l'invitu

'Ntra li Masuni pri esseri arrullatu;

Lu riciviu cu modu assai pulitu

Allura chi cci vinni prisintatu,

E comų amicu e cunfidenti poi

Lu trattau sempri pri li fini soi,

62.



Si fici tantu e cci vinni lu risu





Quannu s' avvitti e ani fu persuasu

Chi un sulfareddu in chistu s'avia accisu

E pri sò mogghị cci pinnia lu nasu.

Cagliostru stissu ogn' opira avia misų

Pri poi virificarisi stu casu,

E già stu casu finalmenti vinni

E tuttu ciò chi disiava ottinni.





63.



Di ginirusità facennu sfoggiu

Ma sulamenti pri lu sò vantaggiu

'Ntra lu palazzu cci avva datu alloggiu

Ed assignatu un sirvituri e un paggiu.

Infatti pri circari lu sò appoggiu

'Ntra lu puntu di mettirsi in viaggiu



Pri truvarlu nun jiu multu Juntanu

E l'appi in sua prisenza ammanu ammanu.



64.



E siccomu pri cosa avia sicura

Chi 'ntra l' appartamentu sò nun era

Pri ritruvarlu si nni jiu addrittura



Tranquillu e cu la solita manera

Dintra li stanzi di la sua signura

Unni sulianu jucari a primera;

E dda arrivatu comu facia spissu

Battiu a la porta dicennu: » È pirmissu?»





65.



La vuci di lu Conti nun surprisi

Li dui chi 'ntra dda stanza a porti chiusi

Sidianu allatu e 'ncutti 'ncutti misi



Facianu allura sfoghi dulurusi;

Lu dialogu loru si suspisi,



E quannu la Cuntissa cci rispusi:

« Pò trasiri cui batti in libirtà, »

Lu Conti apriu la porta e trasìu ddà.





66.



Ed iddu appena 'ntra la stanza fù

Cu tonu d' assoluta autorità



Dissi a la mogghi : « Chi aspittati cchiù

« Ora si parti e stati ancora ceà?



«Lassiriti li cosi a frustustù ?

« Lassatimi cu chistu in libirtà,

<< Jitivi a priparari a la partenza,

« Ca nni resta di tempu un' ura e menza.»



67.



La Cuntissa a l' istanti si susiu,

Cu tinnirizza Giacobbi guardau,

Comu dicissi, cu ddu sguardu « Addiu! >>>

Partennu 'ncutta 'ncutta cci passau



Strincennucci la manu, e si nni jiu;

Subitu 'ntra ddu postu subentrau

Cagliostru, e di Giacób si misi allatu

Cuminzannu un discursu strampallatu.





68.



Com' omu afflittu da gravi nichei

Ed irritatu pri sufferti guai

Dicia lu Conti : « Di l'amici mei



« A primu postu tu Giacobbi stai,

« Anzi tu sula li veri mei idei

« E quali su li mei disigni sai,

« Ma di l'affari cchiù 'mpurtanti e scrių

« Mi ha cunyinutu fariti un misteriu.





69.



« Iu pussidia un putenti talismanu

« Chi a la malignità sirvia di frenu,

« Chi mi dava un putiri sovrumanu

« Comu un Enti Celesti o pocu menu;

« Ayia perciò furmatu lu me pianu

« Di rignari su tuttu lu Tirrenu

« Notu od ignotu, e su la genti tutta

« Ch'è 'ntra stu nostru globu supra e sutta.



70.



«Stu magicu strumentu avennu persu

« Di li me passi è truncatu lu cursu

« E mi cunveni cu pianu diversu

« Riparari a lu dannu chi m' è occursu;

« Nun mi spaventa lu distinu avversu,

« Mi bisogna però lu tò succursu,

« Di l'amicizia tua divi 'na nova

« Darimi pronta e luminusa prova.



71.



« Opirari iu vulia cu passu lentu

« Ed avanzannu jia di puntu in puntu,

« Però l' imprevedutu avvenimentu

« Mi custrinci pri forza a nautru assuntu;

« Di eccitari scumpigghi è la mumentu,

« Perciò supra di tia fazzu gran cuntu;

« Tu cu l'amici e dipendenti toi

« A li disigni mei giuvari poi.





72.



« E nautra cunfidenza ora ti fazzu...

« E canusci accussi quant' iu t' apprezzu :

« Appi 'mputiri certu scartafazzu

« Raru a lu munnu e chi nun avi prezzu;

« 'Ntra stu libra mi dunanu mmarázzu:

« Cifri chi 'un sugnu ad osservari avvezzu,

« E di truvari in chisti aju spiranza

« Cosi ed arcani di summa 'mpurtanza.



73.



« Mi è statu dittu chi cci sú a Liuni

« Alcuni vecchi Cofti Egiziani,

« 'Ntra li quali cc'è un celebri Santuni

« Chi sapi tutti li linguaggi tumani,

« Carattari canusci non cumuni

« Ed anchi forsi antidiluviani,

« Ed ha scuvertu già cosi magnifici

« Simbuli 'nterpetrannu e geroglifici.



74.



* Ed iu paghirò chistu a pisu d' oru

« Si da li cifri di stu libru raru

« Mi sapi scummigghiarì lu tisoru

« Chi sapienti antichi cci ammucciaru;



:



:



« Si 'un m'arrinesci ardu lu munnu e moru,

« Iu di lu munnu l'incendiu preparu;

« E acciocchi prontu tali incendiu sia

« Tu m' abbisogni ed iu ricurru a tia.





75.



« Già si trovanu fatti li maisi

« E li populi sù com' iu li yosi,

« E pri lu purci chi 'ntesta cei misi

« A lu gran canciamentu li disposi;

« Nè sulu in Francia ma in ogni paisi



<< S'aspettanu da tutti novi cosi,

<< Ed appantu pri junciri a stu fini « A strepiti su pronti ed a ruini.



76..



« Si 'ntra stu libru iu trovu autri misterii

« Pri cunsiguiri li sperati glorii

« Sparagnirò ddi straggi e ddi miserii

« Chi sù di li scompigghi 'ntra li storii

« E cancianu li regni in cimiterii

« Pri discordii civili e idei illusorii;

« Datu appena da tia ddu muvimentu

« Comu un géniu a sedarlu iu mi prisentu.



77.



« Si sà chi 'ntra li pubblici scissuri

« Cchiù di li duci sú li jorna amari,

« E stanchi di ddi sceni di tirruri

« Cumincianu li genti a disiari

« Chi s' affacciassi un capu o prutitturi,

« (St'esempii 'ntra la storia nun sù rari)



« Chi cchiù d' ogn' autru intelligenti e audaci

« Ddà rimitlissi l'ordini e la paci.





78.





« Iu sarrò chistu, e pri nicissità

« A stu mumentu pri bonu bonè

« Rinunziannu ad autra qualità

« Mi cuntentu per ora essiri Rè;

« Quannu cumpita l'opira sarrà

« La 'ntinzioni mia senti qual è,

« Tu sarrai miu ministru mentri vivu

« E di lu tronu eredi presuntivu.



79.



« Addunca iu partu, e tu mentri ccà resti

« Fa chi sianu li machini disposti

« Acciò juncennu l' ura pronti e lesti

« Sianu a li cosi già da mia disposti;

« Sta trama occulta nun si manifesti

« L' intenzioni mei stianu nascosti,

<< Scatinirai li cani allura quannu

« Sarrà tempu, e nn' avrai lu miu cumannu. »



80.



Giacób nenti sintia di dda prulissa

Parrata incuncipibili e scunnessa;

Avia davanti l'occhi la Cuntissa

La cuntimplava cu l'anima oppressa;

Ma ch' era la sua menti in autru fisśa

Cagliostru osserva e nun si nni 'nteressa,

Lu scoti e grida in tonu aspru e decisu

Curri! chi aspetti ancora ? già mi hai 'ntisu.





81.

Giacobbi cu la menti 'nsalanuta

Pri nesciri si susi a dda gridata,

Iddu però direzioni muta

E si diriggi pri l'opposta strata;

Va unn' era la Cuntissa già trasuta

E forsi a ddu mumentu era spugghiata

Pri mettirsi li robbi di viaggiu,



E trasiu cu franchizza e cu curaggiu.



82.



Cagliostru chi dda trasiri lu vitti

Nun nni fici gran casu e mutu stetti,

'Na cirimonia dda visita critti



E di cungedu titulu cci detti;

Pirchi loccu nun era iddu previtti



Di chist' ultima visita li effetti,

Premurusu però di la partenza

Poi dissi; « È troppu longa sta licenza. »



83.



A sta riflessioni fici ponti

E cu la manu si stricau la frunti,

La campanedda poi sunau lu Conti;

E lassannu la robba misa a munti

A curriri li servi foru pronti;

Lu patruni cei dissi appena junti

« Lu Maggiurdomu subitu!» e a l'istanti

Chistu chiamatu cci fu pri davanti.





84.



Trasennu chiddu, 'ntra lu tempu stissu

Nisceva Giacobbi cu lu visu russu,

Tinni Cagliostru in iddu l'occhiu fissu

E risulenti si turciu lu mussu, it

Pirchì stu casu cci accadeva spissu

Ed era 'ntra lu sò Statu discussu;

E dissi a chiddu ch'era mutu e mestu

« La cirimonia è fatta, ora va prestu. >>>

85.



Ristatu sulu cu lu Maggiurdomu,

Chi esattu e puntiggiusu era a l'estremu

E veru aspettu avia di galantomu,



Cei dissi: « Monsů Bill dunca a chi semu?

(Pirchi appuntu era chistu lu sò nnomu)

« Si 'un vi spicciati quannu partiremu?

« Avi già un' ura chi spuntau I' aurora

« E la robba 'ncasciata è 'mmenzu ancora.





86.



« Ma supra tuttu, comu già vi dissi,

« E aviti avutu mei cumanni espressi,

« Acciocchi pri viaggiu'un si smarrissi

« La scatula unni su mei cifri impressi

« Chi cchiù di l'oru edili gioji stissi

« Cunteni carti di summu 'nteressi

«E cu fiducia immenza a vui affidata

« È misa in locu unni sia ben guardata ?





:



:





87.



Si 'nfucau Monsù Bill e cci rispusi:

« St' amminazzu, Eccellenza, nun cei trasi

« Cu mia duviti stari ad occhi chiusi,

« Cu stų modu si parra a li vastasi,

« A li genti 'mbriachi, e sunnacchiusi, « O a cui sia novu 'ntra li vostri casi; « Ma a Monsù Bill, scusatimi Eccellenza, « Si fa un insultu cu sta diffidenza. »



88.



Dicennu sti palori un palandranu

Chi già misu s'avia pri lu caminu

Scummigghiannu, nisciu fora la manu

E a lu Conti mustrau lu scatulinu

Ecci dissi: «Eccu coà chi salvu e sanu



« Vi presentu lu vostru Beniaminu,:

« Iu nun l'aju lassatu, e pri la via

« Farrà viaggiu 'nzemmula cu mia. »





89.



Cagliostru a ddu rimproviru vivaci

Un pocu russa la facci si fici,

Poi cci rispusi : « Via facemu paci



<< Nun nni parramu cchiù, ristamu amici;

« La tua franchizza, o caru Bill, mi piaci

« Cu un servu comu tia sugnu felici,

« Iu ti ringraziu, statti bonu, addiu. >>>

Chiddu calau la testa e si uni jiu.





90.



Ristatu sulu anchi lu Conti allura

Si misi 'mpedi pri nesciri fora,

Ma vidennu poi chi la Signura

Da la sua stanza nun turnava ancora,

Jiu dda dintra o pri faricci primura

O diri cci vulia qualchi palora,

Rebecca prufittau di ddu mumentu

E currennu scappau comu lu ventu.

91.



Idda da quantu avia già vistu e 'ntisu

In modu chiaru chiaru e non cunfusu

Capiu chi 'ntra dda scatula era misu

Lu disiatu libru priziusu;

Nisciuta fora a l'abitu e a lu visu

Ricanusciu lu custodi gilusu

Di dda cosa stimata tantu ricca

E ad iddu s'attaccau comu 'na zicca.





92.



Cci stava sempri 'neutta pri darreri

E mai di vista lu vosi lassari,

Avia pri certu 'ntra lu sò pinseri

Chi eci putia la scatula attrappari;

Quannu chistu eu nautru cammareri

'Ntra un brocciu vitti 'nzemmula aechianarí

Supra lu scalfu di lu carriaggiu



L' accumpagnau pri tuttu lu viaggiu.

Fini di lu Cantu XVIII.





CANTU XIX.



1.



Cagliostru diriggennusi a Liuni

Viaggiannu li strati truvau chini

Di quasi innumerabili persuni

Di tutti li paisi cunvicini;





:



Cci jianu appressu multi Frammasuni

In Bastardi, Galessi e Carruzzini,



Doppu di chisti ognunu a lu sò locu

Lu Maggiurdomu, li servi, e lu cocu.





2.



Rebéc siduta stava pri darrer i

Unni a l'addritta sulevanu stari

Traballiannu li poviri stafferi;

Ed era appuntu unni vitti acchianari

Lu Maggiurdomu cu lu cammareri;

Dipoi susuta si misi a guardari

Si forsi allatu sò 'ntra lu caminu

Chiddu pusatu avia Ju scatulinu.





63





3.



Ma però s' addunau chi dd'omu astutu

Pirchi 'un cadissi o cci fussi arrubatu

Dd' oggettu chi in cunsigna iddu avia avutu,

E lu Conti cci avia raccumannatu,

Sutta lu ghiumazzuni unni sídutu

Dipoi si misi, l' avia situatu,



Senza chi affattu si pigghiassi cura

Di la molestia di dda cosa dura.





4.



Rebéc cu tuttu chistu interamenti

Nun persi la spiranza, e jennu avanti

Allura chi a Cagliostru multa genti

Di lochi di la via pocu distanti,..

Di ripusari dda pochi muinenti".

Cci facevanu offerti assai pressanti,

Sperau scinnennu chiddu in qualchi parti

D'aviri in manu sua scatula e carti.





5.



E si verificau lu casu infatti

Pirchi lu Conti ricusari 'un potti

L' offerta ch' appi cu gintili tratti

Da 'na Marchisa amica di li dotti

Di cui stampati ce' eranu ritratti;

E perciò in casa sua ristau la notti

Unni pri lu passaggiu era aspittatu

E cc'era anchi un fistinu priparatu."





6.



Si fici di Rebéc lu cori tantu Cridennu cu cirtizza chi già juntu Senza ostaculu alcunu e senza scantu Di fari la sua prisa era lu puntu; Duvia la guardia ripusari, e intantu Senza timuri pri lu 'mpegnu assuntu Duvia quann' era 'ntra lu lettu misu In qualchi locu lassari ddu pisu.



7.



Ma cu surprisa vitti chi ddu pazzu Quantunqui 'nsunnacchiatu e sturdulizzu

Si jiu a jittari supra un matarazzu

E si misi iddu stissu pri capizzu

Lu scatulinu sutta lu ghiumazzu,

Dispostu in modu chi nun fussi 'mpizzu;



A sta manovra cu esattizza Jesta

Iddu di supra cci pusau la testa.

8.



Dispirata Rebéc vitti chi 'un ce' era

D' ingannari dda scaltra criatura

Nè artifiziu, nè modu, nè manera;

E di la notti essennu tarda l'ura

Morta di sonnu e giarna 'ntra la cera

Nun putennu autru mezzu aviri allura

Pri riposu adattatu a membra umani

Stisa 'nterra durmiu comu li cani.





9.



Ma pirchi mai suffria sti patimenti ? Pirchì s' avia pigghiatu tanti scanti? A diri lu pirchi cci voli nenti, Tuttu chistu suffria pirch' era amanti; E in verità è 'na cosa surprinnenti Una chi prima avia trattatu a tanti Amari un sulu e amarlu a signu tali Certu chi nun si duna un casu eguali.



10.



Mentri Cagliostru gudia di dda festa Stava sua mogghi pinsirusa e trista Pirchì a tutt' autru allura avia la testa; Perciò lu Conti mannau prima a chista Con una scorta a lu mumentu lesta Affinchì a Liuni cu li servi assista Pri aviri pronta quann' iddu jia ddà Lu palazzu ch' avia 'ntra dda cità.



11.



Lu 'ndumani nisciuti tutti fora Pirchi lu Conti mustrava primura E niscennu dicia qualchi palora O di ringraziu o d' autru a la Signura, Pronta Rebecca a la partenza ancora Di li cumpagni curriu a la vittura, E quannu chiddi si misiru 'ncostu Idda acchianau di novu a lu sò postu.





12.



E pri la strata jia pinsannu comu, Giacchi fallutu avia lu casu primu, Ingannari putia lu Maggiurdomu. Iu però chi sta donna apprezzu e stimu Nè vogghiu chi si oscuri lu sò nnomu Si fà fiascu sta vota, comu timu, La lassu stari, ed aspittari vogghẩu Pri vidiri si nesci da stu 'mbrogghiu.



13.



Cagliostru appena chi arrivau a Liuni Subitu dumannau a li paisani, Ch' eranu avanti di lu sò purtuni, Unn' eranu li Cofti Egiziani. Nuddu li canuscia di ddi persuni; Rispusiru però certi viddani

Chi ddu vecchiu frusteri e li cumpagni Avianu vistu 'mmenzu ddi campagni.



14.



Ma un citatinu ch' era ddå prisenti

Chi paria un gentilomu o benestanti,

Cei dissi chi dd' illustri sapienti

Junti a Liuni pocu tempu avanti

Pri visitari antichi monumenti

Partutu avianu 'ntra lu stissu istanti,

E si eridia chi doppu qualchi jornu

Avrianu forsi dda fattu ritornu.





15.



Quannu Cagliostru sta nutizia 'ntisi Si muzzicau li labbra e si cunfusi, Ddu congressu cchiù voti iddu suspisi Pri nautru attrassu nun truvava scusi, Da la carrozza finalmenti scisí

E acchianau pri poi stari a porti chiusi, Ma la casa truvau china di genti

Chi cci vinianu a fari cumplimenti.



16.



Li riciviu cu lu solitu sfrazzu, Ma ognunu vitti ch' era sturdutizzu. Quannu chiddi parteru, a ddu 'mmarazzu Turnau a pinsari cu lu chiantu 'mpizzu; Dicia: «Si chiddi 'un vennu comu fazzu?

« Iu di tant' anni li travagghi appizzu. »

Ed agitatu da sta firnicia

Di stanza in stanza caminannu jia.



17.



Cc'è nautru ancora ch'è misu in pinseri

Ed in Parigi stà di mal umuri,

Avi comu Cagliostru angustii veri,

Ma chistu è afflittu pri causa di amuri,

Stà trattinutu ddà da li severi

Ordini avuti da lu sò signuri,

Pirchi Cagliostru di li Frammasuni

Dispunia da dispoticu patruni.





18.



Era chistu Giacób giuvini ardenti Chi cchiù chi Frammasuni iddu era amanti;

Calculava stu giuvini pri nenti

Li soi ricchizzi in stabili e in cuntanti,

Ma pirchi avia suggetta tanta genti

Di Cagliostru un capricciu stravacanti,

Utili ciò cridennu a lu sò pianu,

Da la Cuntissa lu tinia luntanu.

19.



Misu perciò cu li spaddi a li mura

Pirchì avia datu già la sua palora

E suffriri putia sorti cchiù dura

Si mai Cagliostru lu cacciava fora;

Pri obbediri di chistu a la primura

E assicurari la sua sorti ancora

Fici viniri a sè di la sua genti



Li capi li cchiù attivi e cchiù influenti.



20.



E pinsau chỉ adimpennu a la prumissa

Di dari cu li soi la prima scossa

Eccitannu a disordini ed a rissa

La nazioni ch' era già cummossa,

Pri daveru lu Conti e la Cuntissa

Sarrianu Re e Rigina 'ncarni e in ossa,

Ed iddu poi comu figghiu aduttivu

Saria statu l' eredi presuntivu.





21.



E traspurtatu da st' illusioni

Pri la grann' opra s'attaccau li cani,

Ma di mettirsi allura in azioni

Pruibiu a tutti li soi partigiani.

Comu duvia accadiri si supponi

L'istinti di la plebi 'un sunnu arcani,

L' incombenzi accittaru ad iddi dati

Comu si a nozzi fussiru 'nvitati.





22.





E misi tutti allura in trippu e in briu

L' ordini a dari motu 'un s' aspittau;

In un momentu l' opira aburtiu,

In varii punti Ju focu svampau.

Giacób di ccà e di ddà currennu jłu,

Vulia dari riparu e 'un cei arrivau.

Si li cavaddi pigghianu la manu

Qualunqui sforzu pri frinarli è vanu.

23.



Cagliostru nun vulia disturbi e chiassi

Prima chi tuttu priparatu fussi

E chi l' ura opportuna 'un arrivassi;

Nun cumprinnia comu Giacób s'indussi

A dd' irruenti intempestivi passi;

Mentri avia pri l' affanni l' occhi russi

Sta nutizia agghiunciu pipi a li cavuli

E cci acchianaru tutti li diavuli.





24.



Scrissi 'na littra immediatamenti

Ed a Giacobbi cci nni dissi tanti,

Lu chiamau tradituri ed insolenti,

Furbu, malignu, persidu e 'ntriganti,

E agghiuncia chi disobbedienti

A lu cumannu, avia pigghiatu avanti

Senza dubbiu nun senza chi in effettu

Un riddiculu avissi e reu prugettu.

25.



Fratantu 'un avia persu la spiranza

Di aviri ddà li Cofti in sua prisenza,

E di apriri la Loggia la tardanza

Palliau cu lusinghi e cu prudenza.

Quasi ogni jornu dintra la sua stanza,

Facennucci un' amabili accugghienza,

Ricivia li cchiù illustri Frammasuni

Chi da luntanu vinniru a Liuni.





26.



Però di chisti cc' impurtava un cornu,

Comu all' omini tutti di governu

L' adulaturi chi cci stannu attornu



Chi vannu in brodu pri ddu trattu esternu.

Ma doppu scursu qualchi tempu, un jornu,

Comu fussi scappatu da lu 'nfernu,

Fici pazzii sintennu chi arrivati

Eranu già li Cofti disiati.





27.



E sbarazzatu da li siccaturi

Fici vistiri in gala ún Cammareri

E unn' eranu ddi Satrapi Dutturi

Lu mannau cu carrozza e cu stafferi

A diri : « Chi lu Conti avria ad onuri

Si chiddi tantu illustri forasteri

Gradianu di assaggiari dda matina

Qualchi cusuzza di la sua cucina.





28.



Quannu chiddu partiu cu sta 'mmasciata,

Affinchi di ddi saggi a la vinuta

Si truvassi ogni cosa priparata,

E inutilmenti nun fussi pirduta

Cu scusa di lu pranzu dda jurnata,

La scatula in custodia tinuta

Da lu sò Maggiurdomu vosi allura,

E lu fici chiamari cu primura.





29.



Ma quannu la sua genti muscia muscia Cei annunziau: «Lu Maggiurdomu 'un s'ascia, » Gridu di un picciriddu quannu 'nguscia, Smania d'avaru a cui spiriu la cascia, Strilli di donna chi persi la truscia, Rimbumbu di scupetta quannu scascia Ponnu dari un' idia di li clamuri Chi chiddu fici 'ntra lu sò fururi.





30.



Ed allura l'idia cei vinni in menti



Pri li nutizii avuti pocu avanti

Ch'era stu novu imprevistu accidenti

Una prova chiarissima e lampanti

Di cumbinati fredi e tradimenti

Tra lu fausu Giacobbi e stu birbanti,

Pirchi sulu a Giacobbi avia indiscretu

Di lu libru svelatu lu sigretu,





31.



Sintennu li soi vuci cu tirruri

Accursiru l' amici e la mugghieri

Tutti curreru dda li sirvituri,

Cu li sguattari soi la cucineri,

'Un sapianu ch' avvinni a ddu Signuri

Ed ognunu facia lu sò pinseri,



Mentr' iddu jia gridannu comu un pazzu « S' aju persu ddu libru comu fazzu? »



32.



E dissi poi : « Curriti tutti quanti!

« Carriti tutti immediatamenti !

« Circati ed affirrati ddu birbanti!

« E poi 'mmurdutu comu un delinquenti

<<< Trascinatilu a forza a mia davanti

« O vivu o mortu mi nni 'mporta nenti,

« Ddu malandrinu m'arrubbau un tesoru

« Cui mi lu trova avrà 'na vurza d'oru. »





33.



Aviti vistu mai vulari sbardi

Di Ionari, di rinnini, o di turdi?

Ora accussi sulliciti e gagghiardi

Ddi sirvituri chi 'un eranu surdi

Spireru allura di tutti a li sguardi

Facennu cursi di lu premiu 'ngurdi,

Pri visitari li strati e li gnuni

Chi sunnu 'mmenzu a Parigi e Liuni.





34.



Mentr' era 'ntra sta crisi eci fu dittu

Chi puntuali pri l' invitu fattu

Eranu ddà li Satrapi d' Egittu.

Cagliostru risu già stupidu e astrattu

Pinsannu chi pri st' orridu delittu

L'ediliziu ideatu era disfattu



Nè spirari putia glorii e triunfi

Nun avia testa di cuntari trunfi.





35.



Quannu chiddi dda dintra s' introdussiru

E cu li cirimonii lu scossiru

Nova irritazioni cci produssiru

Pirchi li vermi di novu cci smossiru.

Ristannu mutu e comu si 'un cci fussiru

Da tali astrazioni 'un lu rimossiru,

Anzi ristaru stupefatti chiddi

Ricivennu accugghienzi accussi friddi.





36.



Perciò a la mogghi e a l'amici cunyinni

Fari li scusi cu ddi varvajanni,

Ed unu gentilmenti li previnni

Chi lu Conti avia avutu angustii granni;

Vulianu chiddi allura jirisinni



Spirannu di manciari ad autri banni,

Ma la Cuntissa di stu passu a scanzu

Cci dissi, chỉ già prontu era lu pranzu.





37.



Di li smanii ed angustii di Ju Conti L'invitati chi allura eranu junti Nun sapianu cumprenniri la fonti; Però la mogghi chi tinia li cunti A l'amici dicia : « Chi 'ntatti e pronti « Facennu cu li noti li cunfrunti « Si si calmava cci putia mustrari « Li ceduli, li gioji e li dinari. »



38.



E l'amici vidennulu cchiù manzu

Essennu già abbattutu lu sò senzu

Při nun aviri turbatu lu pranzu

Si lu misiru allura 'ntra lu menzu.

Cci parsi chi di furii avia un' avanzu

Ma a sentiri ragiuni era prupenzu

Dicennu chi lu furtu era 'na favula

Lu trascinaru comu un pupu a tavula.





39.



Doppu un gran pezzu ch' era dda sidutu Comu un Autóma, e chi paria 'ntamatu Senza tuccari cibi e stannu mutu, A l' impruvisu parsi arrispigghiatu. Avennu a ddu mumentu canusciutu Lu Coftu ch' era misu a lu so latu Dissi a chiddu in un tonu assai dulenti « Vui siti ceà ma forsi inutilmenti.



40.



« Iu vi vulia pirchi m'avianu dittu

« Chi vui sapivu, e sapriti di fattu

« Interpetrari di qualunqui scrittu

« Chi da nessunu si canusci in attu



« Cu Cifri e Geroglifici di Egittu

« Lu sensu occultu da disigni estrattu;

« Un libru iu pussidia di sta natura

« Ma arrubbatu mi fu pri mia svintura.>>>



41.



Quantunqui in modu nun tantu pulitu

Lu Conti avissi a chiddu dichiaratu

Qual'era lu mutivu di l'invitu

Non per uffiziu da li granni usatu

Cu qualchi straniu dottu ed eruditu,

Ma pr'aviri ddu libru interpetratu;

Ridennu di lu sò pocu giudiziu

Si cei mustrau dispostu a ddu serviziu.





42.



E cu tonu superbu ma curtisi

Immediatamenti cci rispusi,

Chi canuscia di tutti li paisi

Ed anchi di li tempi favulusi

E forsi ancora di li Campi Elisi

Li caratteri e cifri cchiù 'mbrugghiúsi,

Fussiru ancora comu un scarabocchiu



Li canuscia e spiegava a colpu d'occhiu.



43.



Ed agghiunciu ch'essennu accussi praticu Di l'anticu caratteri alfabeticu, Simbolicu, allegoricu, enigmaticu, Filosoficu, chimicu ed ermeticu, Astrologicu, astrattu, e matematicu; Avia di friscu di un omu bisbeticu Scupertu un grann' arcanu in certi pagini Chi chiddu già lassatu avia in Cartagini.



44.



St' omu bizzarru di cui elogiu fannu L' antichi abitaturi di lu munnu Pri lu globu terraquiu vagannu Arrivò a firriarlu tuttu 'ntunnu E cosi chi a stu tempu nun si sannu Scupriu cu flemma e cu 'ngegnu prufunnu, Ma doppu tempi nun si vitti cchiù E nun si sapi d' iddu chi nni fù.





45.



Cagliostru appena 'ntisi sti palori Cun impetu jittau forti suspiri, Pruvau 'na forti botta 'ntra lu cori E quasi chianciulinu misi a diri: «È certu ca pri pena nun si mori << Giacchì pri pena iu duvirria muriri « Ca forsi in manu mia, miu caru amicu, << Era lu scrittu di ddu saggiu anticu. >>>



46.



Però lu Conti chi già avia poc' anzi

Spidutu genti a fari diligenzi

Nè avia pirdutu ancora li spiranzi

Di boni effetti di fi soi 'ncumbenzi

Li palisau a lu Coftu, e forti istanzi

Cu granni elogii di li soi scienzi

A chiddu fici, acciò mustratu avissi

Ciò chi ddu saggiu in Cartagini scrissi.





47.



Di cuntintarlu lu Coftu prumisi

E lu Conti facennucci li scusi

Di tanti inciviltà cu cui l' offisi

Mentri avia smanii interni e idei cunfusi;

Quannu chiddu pri partiri si misi

Lu supplicau cu modi rispittusi

Chi di belnovu a pranzu l'indumani

Ddà vinissi cu l'autri Egiziani.





48.



Partuti chiddi, li servi aspittannu Lu Conti chi paria turnatu in sennu Passiava e si scossi allura quannu 'Ntisi rumuri, e dissi: « Eccu chi vennu!» Ma si cci prisintau picchiuliannu 'Na chiurma chi facia strepitu orrennu; Ed eranu li figghi, e li mugghieri Di Monsù Bill e di lu Cammareri. 49.

Vinianu appressu a chisti li criati

A la ricerca di li rei spiduti

Chi cu li oggetti supposti arrubbati

Cridia Cagliostru ch' eranu fujuti.

Ddi sirvituri stanchi ed affannati

Cu l'occhi russi e cu l'ali caduti

Pri disimpegnu di l'obbligu assuntu

Ficiru a lu patruni stu raccuntu.





50.



Cei dissiru chi appena avianu fattu

Pocu caminu, 'na scena di luttu

Fici ognunu ristari stupifattu;

'Nterra jittatu cu lu craniu ruttu

Lu Maggiurdomu mortu e scontrafattu

Truvatu avianu, e fracassatu tuttu

Lu Cammareri anchi di sensu privu

Era ddà 'nterra o mortu o semivivu.





51.



:



Dicianu chi in distanza e fora strata

Unn' era un pricipiziu e 'na scinnuta

Vittiru la carrozza sfrantumata



Nè dintra a chidda nè 'nterra caduta

Cc'era la cosa supposta arrubbata

E forsi diri si duvia pirduta;

E lu cucchieri pri muntagni e vaddi

Jia spersu assicutannu li cavaddi.





52.



Cissau in Cagliostru, 'ntisa sta disgrazia,

L'idia di tradimentu e di malizia,

Però fu chistu lu colpu di grazia

Chi dava anticamenti la giustizia

Quannu di torturari era già sazia;

Sta gravi funestissima nutizia

Detti a la menti sua l'ultima scossa

E quasi lu jittau dintra 'na fossa.





53.



Da novi furii a ddu mumentu invasu

Comu un pazzu agitatu e pinsirusu

Jia riflittennu a ddu trimennu casu

E curria pri li stanzi 'nsusu e gnusu;

Ed era intimamenti persuasu

Chi già ddu scatulinu priziusu

Apertu e nun vidennucci dinari

Forsi cui lu truvau lappi a bruciari.





54.



Perciò ordinau chi 'mmediatamenti

Cu tammurini e cu vuci tunanti

S' abbanniassi chi si pri accidenti

Un cascittinu chi paria vacanti

Truvau qualcunu e nun nni mossi nenti

Giacchì cc' eranu carti interessanti,

Un viviraggiu di franchi seicentu

Avirria ricivutu a lu mumentu.





55.



E suddisfattu di stu sò pinseri

La scatula spirannu di truvari

Pri pocu in calma si rimisi arreri

E avia a li labbra scumi menu amari;

Nuddu dari putia nutizii veri



Di comu jiu stu dulurusu affari.

Nn' avia 'na donna canuscenzi esatli

Tistimonia ed autrici di sti fatti.

56.



Rebecca si sintia 'mmenzu li spini

Pirchi pinsannu chi jennu a Liuni

Tutti li soi spiranzi avianu fini;

Ddi mumenti però critti oppurtuni

In cui scupriu davanti e nun vicini

Li carriaggi di l'autri persuni

E stannu ddà a l'impedi vitti poi

Addurmisciuti li cumpagni soi.





4





57.



Pri stizza allura a chidda guardia astuta

Chi sutta avia la scatula ammucciata

Stisu lu vrazzu a la surda e a la muta



Scarricau 'na sullenni timpulata.

A tali insultu 'na Jena firuta



O 'na vipara a casu scarpisata

Cu tanta raggia nun s'avventa, comu

Si scossi e 'nfuriau lu Maggiurdomu.



58.



Nè putennu viniricci 'mpinseri

Chi cci fussi un incognitu offinsuri,

Si jittau supra di lu Cammareri

Cu tali impetu e cu tali fururi

Chi dd' infelici si jittau 'nnarreri,

E incredibili fu lu sò stupuri



Vidennusi affirratu pri li fauci

E assassinatu cu pugna e cu cauci.





59.



Però nun era ciuncu e mancu attrattu Ed era anchi di chiddu cchiù picciottu Si misi a sgranfugnarlu comu un gattu E lu ridussi comu un panicottu; Forsi pri qualchi prova chavia fattu 'Ntra l' esercizii atletici era dottu, Cu finti attacchi e muvimenti fausi L' affirrau pri lu funnu di li causi.





60.



Spincennulu cci detti un ammultuni

E pirchi lu purteddu era vicinu

Lu sbalancau cu la testa appuzzuni;

Iddu affirratu pri lu cuddarinu

Cci jiu d' appressu, e chisti dui persuni

Scupparu tutti dui di ddà a pinninu

E 'nterra sicutaru poi la lutta

Accucchiati unu supra ed unu sulla.

61.



Quannu Rebecca vitti stu spittaculu

Chi a ddu mumentu eci parsi riddiculu,

Pri la spaddera ch'era un vasciu ostaculu

Satau dintra ddu smimmaru o curriculu;

Di la sua sorti s' avvirau l'oraculu

La scatula assirrau senza piriculu,

Satau di novu e sgriddau comu sgridda

Da li manu 'na guisina o n'ancidda.





62.



Ma appena misu avia lu pedi 'nterra Osservannu l' effettu di dda sciarra

A un colpu d'occhiu scupriu chi dda guerra

Fu di danni gravissimi caparra,

Pri spaventu lu cori si cci serra

Vidennu a chiddi dui 'ntra la rimarra

Pirchi era già pri quantità di sangu

Lu pruvulazzu divintatu fangu.





63.



A Monsù Bill 'ntra dd' orrenna caduta

La testa chi sbattiu cci fu spaccata

Di un' aspra ciaca cu la punta acuta,

Cci sgricciau la midudda 'ntra la strata,

E comu lampa chi da sè si astuta



E chi sfaidda sinu a ch'è astutata

Avia cu l'autru pri pochi mumenti

Fattu di resistenza muv imenti.





64.



Mentri Rebéc vidia dda scena orribili, Nun è lu sò spaventu immaginabili Chi pruvau per un casu cchiù tirribili Pri cui la sorti di ddi miserabili Ad idda stissa quantunqui invisibili Giacchì l' aneddu era a salvarla inabili Avria tuccatu si ristava ancora 'Ntra la carrozza d' unni nisciu fora.



65.



Di dda barussa sintennu li chiassi

Lu galisseri 'un sapennu chi fussi

Di li cavaddi li viloci passi

A trattiniri subitu s' indussi;

E quannu vitti chi 'un eranu spassi

E li petri scupriu di sangu russi,

Sotau pri dari termini a la liti

Di chiddi chị luttavanu accaniti.





66.



Ma chistu quasi scinnutu nun era

Chi liberi e pigghiati di paura

Li cavaddi scapparu di carrera

E di chidd' infelici pri svintura

Lu carriaggiu si vutau in manera

Chi passannucci supra misi allura

Di Monsù Bill la vita a lu sò fini

E all' autru vivu cci stuccau li rini.





67.



Ed eccu quali foru l' accidenti Chi d' orfani e di viduvi li chianti Produssiru e l'orruri di la genti Già turnata a Cagliostru pri davanti; Ma pirchì tutti nun sapianu nenti Di li principii gravi ed impurtanti Chi dettiru la spinta a tanti mali L' attribueru a un casu accidentali. 68.

E nun era l'idea priva di appoggiu Chi già cadutu da lu carriaggiu Lu cascittinu fussi 'ntra l' alloggiu Di qualchedunu ch'era di passaggiu, Perciò Cagliostru guardava lu roggiu Sempri aspittannu, chi lu viviraggiu A cui l'avria truvatu avissi induttu A portarlu a l' istanti o sanu o ruttu.





69.



Ma quannu vitti lu jornu seguenti Turnari ddà cu li manu vacanti E li tammurinara e li soi genti Dicennu chi viddani e viannanti E nessun' autru avia truvatu nenti, Cchiù nun vulennu alcunu pri davanti Di novu cei pigghiau lu capustornu E stetti sulu sinu a menzu jornu. 70.

Appuntu allura a lu pranzu invitatu Junciu l' egizianu sacerdotu

Cu li cumpagni misi a lu sò latu;

Si cei accustau Cagliostru cotu cotu

E parsi a ddu mumentu chi calmatu

Si fussi lu sò internu tirrimotu,



Cci dumannau di bottu e cu gran fretta

S' avia purtatu la nota ricetta.





71.



Chiddu a l'istanti cci rispusi «si »

*Nisciu la carta, e dissi «eccula ccà: >> Cagliostru riplicau: «ccå siti tri « Però di dui nun ec'è nicissità. » Li dui parteru sintennu accussi Lu filosofu sulu ristau ddà. Siduti allura, e chiusa la purtera Lu Coftu accuminzau di sta manera:





72.



« L'arcanu chi ccà dintra si cunteni

« Fattu è pri l'omu chi avi ambizioni, « Chi quannu ciò chi spera nun otteni « Di rennirsi famusu si proponi,

« Lassannu di lu munnu fra li sceni

« Di li soi istinti e di li soi azioni « Perpetui tracci e luminusi saggi « Trasfiguratu in autri persunaggi.



73.



« Quannu l'omu superbu e ambiziusu « Ch'ha lu cirveddu da lusinghi invasu « Mentri chi cerca di jiri cchiù 'nzusu «È a bassu sbalancatu da lu casu,

« Si lu menzu cca scrittu metti in usu

« Da li onurati pagini mai rasu

« Sarrà, e cu fama eterna lu sò nnomu

« Passirà comu propriu d'omu in omu.



74.



« Ccà cc' è discrittu un liquidu putenti

« Quali è cumpostu d' animali e pianti

« Ridutti in minutissimi frammenti,

« Chi jittatu 'ntra un lignu ch'è in Livanti,

« Sullivari farrà 'na vampa ardenti;

« Chista cunsuma l'omu in un istanti,

« La cinniri di st' omu ambiziusu

« Farrà appuntu un effettu purtintusu.





75.



« Una fimmina prena quannu agghiutti



« O respirannu o in cibi crudi o cotti



« Di dda cinniri un pocu in cui ridutti



« Foru birbi ed eroi, gnuranti e dotti,



« Comu l' innestu riforma li frutti





« L'induli di lu Fetu a quattru botti

« Pri dispusizioni naturali

« Pigghia un istintu a ddu principiu uguali.



76.



« Chistu criseiutu, si disprezzu o stima

<< Appi lu mortu, o bona o tinta fama,

« Comu già chiddu era chiamatu prima

« Tali per antonomasia si chiama;

« Accussi spissu un nomu si sublima

« E in titulu canciatu si dirama,

« Comu li Farauni Egiziani

« Cci foru, e poi li Cesari Romani.



77.



<< E forsi chistu d' ogni erruri scaricu

<< E lu veru sistema Pitagoricu,

« L'ambiziusu nun avrà rammaricu

« Quannu un tempiu nun ha Curintiu, o Doricu

« Ca la cinniri sua pigghia a sò caricu

« Lu pisu di furmarci un nnomu storicu,

« Pirchi difatti lu sò nnomu pigghianu

« Tutti chiddi chi ad iddu si assimigghianu. »





78.



Ma lu discursu di l' Egizianu

Truncau Cagliostru e comu un assassinu

Scippannucci lu fogghiu da li manu

Dicia : « Dd' anticu saggiu era indovinu

« E pri me sulu palisau st' arcanu. »

Currennu si 'nfilau 'ntra un cammarinu

Pri scanzari ogni 'ntoppu, ogni mulestia,

E lu Coftu chiantau comu 'na bestia.





79.





Poi jia gridannu dda cu vuci forti :

« Iu vivrò in ogni tempu, e in ogni parti,

« Anchi a dispettu di l'avversa sorti

« Chi mi vosi livari aneddu e carti.

« Iu sarrò vivu doppu la mia morti

« In cui trasfunnu lu miu geniu e l'arti,

« E quannu spunta di malizia un mostru, « Allura si dirrà chistu è un Cagliostru!



80.



Quant' era ambiziusu era fantasticu, E perciò per un calculu sofisticu Giudicau gran cumpenzu l'onomasticu A nautru chi sperava imperiu misticu; E mossu da un impulsu entusiasticu Pigghiau l' assuntu di un travagghiu artisticu, E pri purtarlu a fini in tutta fretta Si misi a cuntimplari la ricetta.





81.



Truvau indicatu a dd' opera efficaci La lignu in cui si abbrucia la Fenici E risuscita poi forti e vivaci. 'Ntra li viaggi chi cu Altotas fici Juntu in Arabia cu ddu vecchiu audaci Truvau ddu lignu e china una bilici Purtau di dai vuscagghi, e 'ntra la stanza Gudia di ddu profumu a la fragranza.



82.



Era però la cosa differenti

Pri lu licuri a causa di li tanti

Chi cci vulianu rari ingredienti,

E a farlu cci vulia tempu bastanti.



Tali difficultà parsiru nenti

A Cagliostru, e nun lassau di jiri avanti;

E nun curannu travagghi, nè spisi

A tutta lena l' opira intraprisi.



83.



Pri fari ddu licuri cei abbisogna

Lu mussu e lu mustazzu di 'na signa,

Un coddu longu longu di cicogna,

Di un suffriziu la forficia maligna,

Li vermi chi produci 'na carogna,

La testa di 'na gatta casaligna,

Di 'na ciaula la lingua, e feli e purpi

Di un lupu vecchiu, e l'occhi di 'na vurpi.





84.



Ma chiddu chi custerna cchiù lu Conti

È chi cci voli pri cosa impurtanti

La peddi frisca di un Camaleonti

Cu lu culuri sò variu e cancianti;

Tutti sti cosi nun putia aviri pronti

O almenu almenu li cchiù rilevanti,

Perciò agitatu e cu primura granni

Nni facia la ricerca a tutti banni.

85.



Ma poi appi calma la sua smania atroci Pirchi a li tanti primuri chi fici

Un mircanti di bestii feroci

Cci purtau tuttu e lu risi felici;

Nun perdi tempu, tagghia, pista e coci, Da la mogghi luntanu e da l' amici,

Li designati parti di dd' armali

Facennu da chiancheri e spiziali. 86.

Cu summa flemma, e cu gran diligenza Pisa li dosi in esatta valanza

E 'mmiscati nn' estrai la quint' essenza

In liquidu ridutta ogni sustanza;



E pri fari di tutti 'na putenza

Senza la quali l' effettu 'un s' accanza,

Pulvirizzata dintra cei sdivaca

'Na facci umana, ma fatta di ciaca.





87.



Ma lu tempu chi persi nun fu brevi Ed avverati già tutti li arrivi

Anchi di Russi, di Danisi e Svevi

Vinuti tardu a causa di la nivi;

Acciò da l'oziu inutili li levi



Facianu li Masuni istanzi vivi;

A dda dimura pri dari un pretestu

Cagliostru misi fora un manifestu.

88.



Ddà si dicia chi pri supremu avvisu

Circa dui misi duvia stari chiusu

Da Fumanu cunsorzio divisu,

Nè di sta liggi putia fari abuşu;

Ma di lu tempu inutilmenti spisu

Avrianu avutu in premiu ed in rifusu

Spittaculu di cui nun cc'è l' uguali

Di l'universu tuttu 'ntra l' annali.





89.



Criduti o nun criduti ddi Decreti,

Ma di la nova scena prevenuti,

Li Framn.asuni ristaru cueti;



E chi ddi jorna fussiru finuti

Anchi li cchiù fucusi e cchiù indiscreti

Tutti aspittaru curiasi e muti;

Lu cungressu s'apriu quannu maluru

Critti Cagliostru lu sò gran lavuru.

Fini di lu Cantu XIX.





CANTU XX.



1.



'Ntra li dui misi chi Cagliostru linni

Cu li soi avvisi ch' eranu cumanni

L' animi in frenu, e lu sò 'ntentu ottinni

Accadianu in Parigi cosi granni



Ed a Liuni la nutizia vinni

Chi cc'eranu scuncerti in tanti banni.

Ma mentri nenti di novu cc'è ccà

Nui vidremu Rebéc chi cosa fà.



2.



Rebéc cuntenti pirchi 'ntra li manu

Avia lu priziusu scatulinu

Puru jia caminannu chianu chianu

Ca d' amarizza avia lu cori chinu,

E spissu si vutava di luntanu

Ristannu firma 'ntra lu so caminu

A guardari ddu locu unni avia vistu

Li vittimi di un casu enormi e tristu.





93





3.



Però siccomu 'ntra lu sò cirveddu Cc' era un pinzeri cchiù forti di chiddu Cioè di jiri prestu a lu casteddu Unn'è Abacuc, e cunsignari ad iddu Lu tantu priziusu baulleddu, L'orruri chi pruvau divinni friddu

Anchi dipoi chi alluntanata fù

A dd' orrennu accidenti un pinzau cchiù.



4.



Di lu casteddu intantu nun sapia, Benchì nn' avissi 'na cunfusa idea, Lu locu unn' era, lu nnomu, la via; Perció la nostra custirnata Ebrea Tampasiannu ed a la ceca jìa, Suffrennu stenti, e china di nichea, Pri campagni, pri burghi e pri paisi; Ma gran cosi pruvau 'ntra ddi dui misi.



5.



'Ntra l'intervallu di stu longu cursu

Benchi offuscata pri lu tempu persu

Pri certi moti e pri qualchi discursu

Immaginau chi qualchi casu avversu

In Francia fussi certamenti occursu.

D'avirni canuscenza 'un cei fu versu

E mancu potti comprennirni nenti

Da un fattu chi poi vitti pri accidenti.





1





6.



A certu puntu sutta lu sò passu Mancau la terra e sciddicau 'ntra un fossu.

Critti finutu allura lu sò spassu



Pirchi cci parsi chi di un pedi un ossu

Si fussi ruttu sbattennu 'ntra un massu,





O da lu propriu situ già rimossu,

E a la menti l'idia cei vinni allura



Ch' era ddu fossu la sua sipultura.



7.



La sua morti era infatti inevitabili,

Nesciri fora nun era pussibili

E menzu nun avia mancu prubabili

Di libirarsi da ddu statu orribili,

A fari sforzi la rinnia cchiù inabili

Lu pedi offisu e quasi inamovibili;

Era di notti ed in locu stramanu

Da l'abitazioni assai luntanu.





8.



Oh! si a ddu puntu lu sò 'nnamuratu

Avissi 'ntisu o puru prevedutu

Chi Rebéc si truvava 'ntra ddu statu

Sula di notti 'ntra un fossu fuunatu,

A l'istanti si avria pricipitatu

Da la muntagna pri daricci ajutu

E avria percursu pri jiri a ddu locu

Tulla la strata 'mmenzu di lu focu.





9.



Ma lu Marchisi pri bona furtuna

Era in parti di dda multu luntana

E aviri nun putia nutizia alcuna

O di alligrizza o di disgrazia umana;

In cumpagnia di 'na sula persuna

Di ddu munti la parti la cchiù chiana

Pirchi già nn' avia avutu lu permissu

Cu meravigghia visitava spissu.

10.



Doppu chi lu Cunciliu decisi

E comu appuntu lu capu proposi

Fu accittatu pri sociu lu Marebisi

Appuntu pirchi ddà ristari vosi,

L'anzianu a mustrari ad iddu misi



Di dda campagna li stupenni cosi

E di diversi jorna 'ntra lu cursu



Cci fici passiannu stu discursu.



11.



« Saprai cchiù tardu nui cui semu, e quali

« Sù li duttrini di li nostri scoli,

« Ma mentri chi talii comu un minnali

« Cosi chi in terra vidiri nun soli

« Affinchi com'è cosa naturali

« La tua menti surprisa 'un fazza voli

« Cridennu ccà 'ncantisimi e magii

« Ti livirò da tanti firnicii.





12.



« Di tanti cosi chi ccà dintra vidi

« E pari a tia chi 'un avissiru pedi,

« O chi chiuttostu illusioni cridi,

« Nudda li forzi di natura eccedi.

« Si a li palori mei nun presti fidi

« Lu fattu a cui qualunqui dubbiu cedi

« Ti mustrirà chi sù cosi riali

« Simplici tutti e tutti naturali.



13.



« La grussizza e sapuri di ogni fruttu

« Hai vistu ed hai ristatu stupifattu,

« Ma puru hai vistu chi lu campu asciuttu

« Di un' acqua si sbrizzia di trattu in trallu;

« Divi sapiri chi lu munnu tuttu

« D'atomi vivi comu un massu è fattu,

«Viventi e vegetabili suggelli

« Sù a la vuracità d'occulti insetti.



14.



« Chisti di un velu chi pruvuli pari

« Coprinu sempri li frutti e li ciuri, « E cci fannu, sucannulu, mancari

« Una gran parti di lu propriu umuri;

« Perciò tra vui li frutti sunnu rari,

« Li quali pri grussizza e pri sapuri

« Nun portanu ddu gustu e dda misura

« Chi ad ognunu cci detti la natura





15.



« Pri causa di st' insetti in campi ed orti

« Di li produzioni 'na gran parti

« Cadi e si perdi pri li umuri estorti,

« Nè vui di mantinirli aviti l' arti,

« E alcuni frutti sunnu quasi aborti

« E li duviti mettiri in disparti,

« E poi 'mmiscati cu munnizzi e scorci

« Pri nutrimentu li dati a li porci.



16.



«Astu mali però cc' è lu rimediu,

« Di tali insetti si pò fari eccidiu,

«E nui a li pianti offisi da st' assediu

« Sapemu dari oppurtunu sussidiu.

« Ceà lu travagghiu nun duna mai tediu

«E l'estirpari nún cci dà fastidiu



« Sti nnimici, c' un liquidu, chi appena

« Jittatu supra d'iddi, l'avvilena.





17.



«Li effetti di stu liquidu putenti

« Si vidrianu nun sulu tra li pianti

« M' ancora supra l'essiri viventi

« Chi l'hannu attornu, darreri e davanti

« E sucannu ca l'aria e l'alimenti

« Sti corrosivi Monadi birbanti,

« Pri causa di sta razza parassita

« Perdinu cchiù di mità di la vita.





18.



« E núi ch' avemu stu rimediu granni « Chi da rimoti seculi provínni « Vivemu longu tempu e senza affanni, « Vecchi e stravecchi jamu linni linni; «Tra di nui lu cchiù nicu avi cent' anni « Virrà lu fini a nui chi all' autri vinni, « Ma ciò pri chidda liggi universali « Chi nudd'omu pò essiri immurtali.



19.



«È stu licuri sin' ora un arcanu « Chi nun avemu cridutu opportunu « Di palisari a lu Geniri umanu; «Nui l'arcani mustramu d' unu in unu

« Comu un sussidiu ad un corpu nun sanu

« Chi multi jorna sia statu dijunu,

« Acciocchi a gradu a gradu e senza eccessu

« Li scienzi facissiru prugressu.



20.



« E pri nautru mutivu nun cunveni

« Di prolungari l'esistenzi umani

« Giacchì sù spissu l'omini dabbeni

« Da li birbi trattati comu cani,

<< Ed a chisti si a longu si manteni

«O viziu o crudeltà cu membra sani

« Nenti di beni lu pubblicu accanza

<< Chi 'ntra la loru morti avi spiranza.





21.



« Sti tali fatti su cuntinui e certi

« E assai cci sù chi pri ingiustizii e torti

« Da preputenti o perfidi sufferti,

« Di rangu e autorità d' iddi cchiù forti,

« Pri sò sullevu cu li vrazza aperti

« Di chisti tali aspettanu la morti;

« Sarria di dannu pri tanti persuni

« Prolungari la vita ad un briccuni.



22.



« Ma cc'è nautru segretu cchiù 'mpurtanti

« Chi nun già tra lu seculu prisenti

« Ma in autru forsi da chistu distanti

« Si purtirà a nutizia di li genti.

« Pri siccità talura 'un vannu avanti

« Pianti diversi, ligumi e frumenti « Ma nui putemu a nostra vuluntà « Aviri pioggia 'ntra la siccità ...» 23.

Circa li vermi cc' era tantu quantu Di prubabilità qualchi argumentu, Ma quannu chiddu si detti lu vantu Di tirari la pioggia a sò talentu, Lu Marchisi com' omu ch' avi scantu Fici, dannu 'nnarreri un muvimentu, E paria chi dicissi: « Oh chistu nó, « Stu gran bigghiolu agghiuttiri un si pò. »





24.

L'anzianu cci lessi 'ntra lu visu

L' indiziu chi nun era pirsuasu;

'Na zicchittata cu li labbra a risu

Cci detti 'ntra la punta di lu nasu,

Poi datu un signu, un fucularu accisu

Ddà fu purtatu e di mitallu un vasu,

Pigghiau da chistu di pulviri un pocu

E la misi a jittari 'ntra lu focu.





25.



Di nivuru fumu 'na culonna immenza

Nni nesci allura ed in autu si avanza,

A certu puntu stu fumu si addenza

E ddà si ferma comu in propria stanza;

Da varii parti a scinniri accumenza

'Na negghia chi di pioggia dà spiranza

Cinci ddu globu e l'aria si cummovi

Si fà cchiù frisca e finalmenti chiovi.





26.



Surprisu e spavintatu a tali vista

A lu Marchisi sfirriau la testa,

E poi cu vuci furibunna e trista

Gridau: « Chi cosa a vidiri mi resta?

« Quali sarrà magia si nun è chista?



« Chist' omu chi produci 'na timpesta

« Mentri è lu celu lucidu e serenu



« È certamenti un Zoroastru, o Ismenu.





27.





« Ed iu chi strascinatu da l' amuri

« Fui custrittu cca susu ad acchianari,

« E sù tinutu cu tantu riguri,

« Dunca duvrò perpetuamenti stari

« In cumpagnia di sti boni Signuri,

« Li quali mi purrannu prisintari

« Pri farimi 'na burla, qualchi scecca « Dannucci la figura di Rebecca? >>>



28.



Lu vecchiu fici un risu scancaratu

Tali sfogu sintennu in modu arditu,

Chi fici allura ddu disgraziatu

Cridennusi riduttu a mal partitu;

E pri la manu avennulu pigghiata

Lu trattinni cu modu assai pulitu,

Chiddu sturdutu già pri ddu purtentu

Lu guardau senza fari un muvimentu.





29.



Cci misi a diri l'anzianu allura,

« Già t' aju dittu, e lu ripetu ancora,

<< Chi quantu osservi ccà tuttu è in natura.

* Nui da li sgrigni soi scippamu fora

« Ciò chi teniri occultu idda procura,

« E chi surprenni a cui la causa ignora; « Chistu cchiù granni di l' autri purtenti « Ti parsi, e t'atterriu; ma sedi e sentis





30.



« Stu fumu chi a culonna in autu và

« Veni da un' erva di rara virtù,

« Di l'atmosfera attrai l'umidità,

« E quantu in autu si sulleva cchiù

« Cchiù prontu e cchiù abbunnanti effettu fà.

« Di li vapuri chi raccolti sù

« 'Na nuvula si crea, l'aria la smovi,

« Si sciogghi in fluidu allura, e tannu chiovi.



31.



« Quanti l' arcani di natura sunnu

« L'omini 'un li supponnu e nun li sannu,

« Ma comu và avanzannusi lu munnu

« A picca a picca li canuscirannu;

<< Multi di chisti in misteriu prufunnu

« Dintra l'archivii nostri chiusi stannu;

« Puru taluni cridinu a stu puntu

« Chi lu progressu all' apici sia juntu.



32.



« Ed accussì da tutti si cridia

« In tempi chi nun su luntani assai,

« Quann'era astratta la Filosofia,

« Ed a li cosi sodi 'un pinsau mai,

« Tuttu era allura effettu di magia,

« Cui dubbii avia di ciò pruvava guai,

« E si qualcunu in fisica era dottu,

« Era cridutu pazzu ed era cottu.





33.



« Allura chi ddu monacu briccuni

« Fici l' orrenna cumpusizioni

« Di salinitru, surfaru e carvuni

« E senza assaltu o signu di azioni

<< Cadianu comu pira li persuni,

« Quali nni fù l' effettu si supponi,

« A taluni, a dda cosa diabolica,

« Sulu pinsannu eci vinia la colica.



34.



« E quannu lu spittaculu si vitti,

<< Chi jianu in giru in un mumentu fatti

« Non da la manu e in autra forma scritti

« Li varii idei da umana menti estratti,

« Foru pri forza a cridiri custritti

« Li genti sbalurduti e stupefatti

« Chi pri vantaggiu propriu o pri spassu

« Ddà cosa avia inventatu Satanassu.



35.



« E poi quannu a la bussula, applicata

<< Fu la tendenza di la calamita,

« E si vidia chi vutata e sbutata

« Si muvia sula comu avissi vita,

« Da li spirdi la crittiru animata,

« E qualchi esempiu un certu auturi cita, «Chi in tuccarla trimavanu li manu

« A lu Pilota ed a lu Capitanu.





36.



« In chisti tempi, pri disgrazia, dura



« Qualchi risiduu di 'gnuranza ancora,

« A li voti è tacciatu d'impostura

« Cui qualchi sua scuverta metti fora;

« Si cridi chi nun pò l'età futura

« Fari cchiù di lu fattu fin' ad ora.

« Puru vidrannu appressu cosi tali « Chi nun parinu affattu naturali.



37.



« A tia dirrannu tu sii pazzu, amicu,

« Si cei dirrài chi canciatu fra pocu

« Sarrà di viaggiari l'usu anticu;

« Nè cchiù cavaddi e ventu, ma lu focu

«E un vapuri chi nesci da un lammicu

« Pri purtari li genti in ogni locu,

<< Nun curriri farrannu ma vulari

« Navi e Carrozzi pri terra e pri mari.



38.



« Ed avirrissi cosi d' infuddiri

« Si annunziassi chi senza parrari

« Da un polu all' autru si putrannu diri

<< Nutizii e cosi di 'mpurtanti affari;

« E chiusi 'ntra li proprii ritiri

« Da la terra divisi e da lu mari

« Dui persuni putrannu nun turbata

« Fari 'ntra d'iddi 'na chiacchiariata.





39.



« Ti sbattirianu 'ntra 'na cantunera

« Si cei dicissi chi pò la natura

« Di Apelli e Zeusi cu megghiu manera

« Stampari di ogni cosa la figura,

« D'ogni persuna l' immagini vera

« Si si presenta la dipinci allura,

«E a colpu d'occhiu si vidrannu fatti,

« Sti disigni, sti corpi e sti ritratti.



40.





« Eppuru chisti, e qualch'autra scuverla

« Chi ad autri cchiù impurtanti apri la porta,

<< Chi utilità darrannu soda e certa,

« Si farrà prima chi tutta sia morta

« La razza chi ora cu la vucca aperta

« Aspetta pri 'na yia 'mbrugghiata e torta « Tutti ddi beni ch' idda vidi in sonnu

<< E chi otteniri l'omini mai ponnu.



41.



« Iu nautra vota ti dirrò lu comu

« Depositarii di st' arcani semu;

« Di sta raccolta ogni decianni un tomu

« Leggiri e pubblicari nui putemu;

« Di li travagghi chi fici un grann' omu

« Si 'ntra li manu li rapporti avremu

« Canusciremu senza dubbiu allura

« Autri impurtanti arcani di natura.





42.



« Stu manuscrittu capitau 'ntra l'ogna

« Di un omu natu pri nostra vrigogna;

« Pri livarilu a chistu da li pugna

« Di un Nuviziu l'ajutu nni bisogna;

« Nui truvatu l' avemu, e ddà s' incugna.

« Quannu sintisti ddu sonu di brogna

« Iu sappi allura chi Rebéc appuntu

« Fu chidda chi pigghiau stu gravi assuntu. »



43.



Lu Marchisi a lu cori 'na gran botta 'Ntisi a ddu nomu, e ogn'autra idea distrutta, Nè cchiù pinsannu a dda parrata dotta, La sua menti in Rebéc și fissau tutta. E fratantu dda povira picciotta Chi già a l'estremi era quasi ridutta 'Ntra ddà fossa pri angustii e pri friddu Cchiù chi a li mali soi pinsava ad iddu.



45.



Stetti dda dintra lu jornu e la notti

Misa aggucciata cu li membra attratti,

Pirchì a l'impedi stari cchiù nun potti

E 'nterra s' aggiuccau comu li gatti.

Campau senza vivanni e cibi cotti

Pirchi nun tutti ancora avia disfatti

Di dda sustanza l' ultimi muddichi

Pri cui la fami nun purtava dichi.





45.



Mentr' era ddà s' addunau chi nun cc'era

Slogamentu a lu pedi nè frattura,

Ma maltrattatu di mala manera

Cci purtava furtissimi dulura.

Vosi pruvari si truvava vera

La vantata virtù di la mustura;

Fici la prova, ed in pochi mumenti

Lu pedi nun cci detti cchiù turmenti.





46.



Però cu tuttu chistu lu sò statu

Si putia diri di un omu perdutu;

Era lu primu jornu già passatu

E lu secunnu ancora avia finutu;

'Ntisi a lu terzu un cantu accumpagnatu

Da sonu di citarra o di liutu,

Lu cori cci brillau, giacchi qualcunu

A lu bisognu sò vinia oppurtunu.





47.



1



A l'addritta si misi pri gridari Ma quantunqui cissatu lu duluri Supra lu pedi a stentu putia stari; Pri la scatula ancora avia timuri Pirchi dda dintra 'un la duvia lassari, Perciò attaccata dintra un muccaturi Benchi nun fussi un pisu leggiu e moddu Comu 'na gioja l' appizzau a lu coddu.





48.



E doppu fatta st' operazioni

Cissati pri un mumentu li canzuni,

Spinta da raggia e dispirazioni,

Senza pinsari si una o cchiù persuni

Eranu chiddi, e genti tristi o boni,

Comu avissi pirdutu la ragiuni



Cu tonu forti e modu risolutu

A gridari si misi : « Ajutu, ajutu!»



49.



Era pronta a livarisi l' aneddu

Pri mustrarisi a chiddi o puru a chiddu,

Ma pri sorti era un omu puvireddu

Chi da un cani nun tantu picciriddu

Purtari si facia 'ntra un carritteddu

Pri riparari a la fami e a lu friddu,

E jia girannu ddi strati e ddi chiani

Pri cantari canzuni a li viddani.





50.



Lu cani era di chiddi ammaistrati

E lu purtava pri tutti li siti

Da campagnoli o monaci abitati;

Iddu cantava a viddani e a rimiti



Certi canzuni da pocu invintati

Da pueti ch' avianu li murriti,

Ed una chi pri moda era introdutta

Cu titulu lu Munnu Suprasulla.





51.



L' orvu passava pri ddu locu appuntu

Quannu Rebecca fici ddu lamentu,

E vicinu a ddu postu era già juntu

Cantannu e jennu avanti a passu lentu;

Ma lu cani firmatusi a ddu puntu

Comu avissi giudiziu. e sintimentu

Paria rummuliannusi inclinatu

A dari ajutu ad un disgraziatu.

52.



Non đi lu cani so menu piatusu

L'orvu di lu bisognu pirsuasu

Scinniu di lu carrettu, ma cunfusu,

Nun sapennu chi fari 'ntra ddu casu;

Era per iddu lu celu scurusu

E di lu cani nun avia lu nasu



Pri truvari l'afflitta 'ntra ddu chianu

E pri putiri stennirci la manu.





53.



Lu cani intelligenti, chi perplessu

Lu patruni vidia, nni fu commossu;

Perciò lu locu ce' indicau iddu stessu

Situannusi a l' orlu di lu fossu;

- E l'orvu allura jennucci d' appressu

'Ntisi di chidda, già ridutta all' ossu,

La vuci mesta, chi niscia di sutta

Di dda prufunna suttirrania grutta.





54.



Tuttu cumprisi l'orvu ma però

Da lu pinseri custirnatu fù,

Chi ajutari ddu miseru nun pò

S' autri persuni 'nzemmula 'un cci sù.

A tutti notu era lu nnomu sò



Perciò nun stetti ad aspittari cchiù,

Cu lu carrettu immediatamenti



Curriu a la 'mprescia pri chiamari genti.



55.



Ristau Rebéc pri dda partenza aflilla, Era certa di moriri ddà sutta; Cchiù nun sperava ajutu, e ddå ristritta Avia passatu la jurnata tutta; S'accustava la notti, e l'umbra fitta Risu avria la sua carzara cchiù brutta; Ma a l'improvisu di dda pocu arrassu Di genti chi vinia 'ntisi un gran chiassu. 56.

Fimmini tutti e nun eranu pochi. Comu pazzi currevanu, o 'mbriachi Cu grida eguali ad una sciarra d' ochi, E parianu assassini senza vrachi; Lassatu avianu 'ntra li proprii lochi Mariti a lettu, e figghi 'ntra li nachi, Avianu 'ntra li manu e runchi e accetti E pali e zappi, e alcuni anchi scupetti.





57.



Rebéc nenti vidia di chista scena Benchi suspinta in tutta la persuna; Ma un urtu riciviu susuta appena E st' accidenti fu la sua furtuna; Pirchi o la testa nun avia serena O chi pri scherzu l' ammuttau qualcuna 'Na donna sicca chi paria un mirruzzu Traballannu scuppau dintra ddu puzzu.



58.



Stava Rebecca appujata a lu muru Quannu dda donna cadiu comu un piru; Chi cos' era nun vitti pri lu scuru Ma 'ntisi un forti gridu ed un suspiru; Poi strepiti e schiamazzi 'ntisi puru Di genti chi a la fossa misa in giru Un bisbigghiu facia pri dari ajutu A chidda chi dda dintra avia cadutu.



59.



Pri livari dda fimmina di ddà,

Doppu un cunsigghiu chi tinutu fù,

A tagghiari di un arvulu si và

'Na longa rama, e pri tirarla in sù

Chista li veci di 'na corda fà,

E da chiddi chi forza avianu cchiù

Fu sullivata subito dd' afflitta



Tinennusi a la rama stritta stritta.





60.



E quannu fu la rama a certu signu

Rebecca, misi in opra lu sò 'ngegnu,

Appena conceputu lu disignu

Appi in chidda pri nesciri un sustegnu;

S' appizzau a li soi gammi, ed a lu lignu

Chi tiratu vinia cu tantu 'mpegnu,

Strincennu e gammi e rama accussi forti

Chi detti a chidda spasimi di morti.





61.



Bottu improvisu di scattata bumma,

Strillu di figghiu a cui mori la mamma,

È l'urlu chi fa chidda mentri assumma



Avennu stritti l'una e l'autra gamma.

Li manu allenta, e in terra quasi 'nchiumma

Facennu un motu e 'na caduta stramma,

Ma Rebéc chi strittissima la teni

La caduta ripara e la susteni.





62.



L'urli 'mprovisi e li strani schiamazzi

E li cunturcimenti e li spirtizzi

Di la cumpagna, a l'autri fimminazzi

Ficiru fari li capiddi rizzi,

E cchiù di tutti niscevanu pazzi

Ricanuscennu chi cc'eranu sbrizzi

Chiddi chi la spincianu, ca 'ntisu

Avianu, chi cchiù gravi era lu pisu.





63.



La forza si accrisciu, la donna allura

Fu pri li vrazza strascinata fora,

Ma paria morta, ca pri la paura

Avia persu li sensi e la palora;

Stannu Rebéc comu tinagghia dura

'Ncucchiata a chidda fu tirata ancora,



Quannu a l'apertu e supra terra fù

Scappau cu un sautu e nun nni vosi cchiù.





64.



Pri cumbinazioni e pri furtuna

Dda fimmina la vesta avia di lana,

Senza di chista avria la sua persuna

Spirutu allura da la vista umana;

La chiurma attornu ad idda si raduna

Si cridi chi la menti un' avi sana,

E nun si pò capiri lu pirchi

Fici ddi chiassi, e divintau accussi.

65.



La donna finalmenti si arrispigghia

Gridannu: « Unn' è la bestia? e si scummogghia;



Li gammi si talia, dipoi si sfigghia,

E quasi tutta trimannu si spogghia;

E a chiddi scossi già da meravigghia



Mustra ddi parti unni cridi la 'mbrogghia

Dicennu: « Cca pri carità guardati

« Si cci sunnu Diavuli ammucciati. »





66.



Ridia Rebéc cu tutti li soi guai

Pri la cunfusioni di l'idei

E pri li cosi curiusi assai Chi facianu ddi fimmini plebei A chidda scummigghiata: « Tu chi fai? » Una dicia, poi nautra: «Amici mei! « Si un Diavulu cc' è sutta di chidda « Nn' abbrucia tutti si nesci e sfaidda. »



67.



Rebéc nisciuta allegra da lu fossu Quannu s' avvitti chi facia ddu chiassu Lu fimmininu populu cummossu Da la trimenna idea di un Satanassu Dari cci vosi spaventu cchiù grossu Com' idda si vulia pigghiari spassu, Jittannu petri all'aria, e a chiddi 'ntesta Cadianu comu grannuli in timpesta.



68.



Ddi petri chi chiuvevanu a buluni

In gran scumpigghiu ed in cunfusioni

Misiru allura tutti ddi persuni;

Chi li pitruliassi si supponi



Lu Diavulu ch' era 'ntra dda gnuni,

Chi di l'audacia ed indiscrezioni

Di yuliri osservari unn' era misu

S' avia cridutu gravementi offisu.





69.



Fici st' idia, com'era naturali,

L' effettu chi un tirruri fari soli;

Fujeru tutti, e s'avevanu l' ali

Fari 'un putianu cchiù veloci voli;

Lassaru 'nterra zappi, runchi e pali,

E cui suttili e rutti avia li soli

Currennu a furia in pitrulizzi e vausi

Junciu a la casa cu li pedi scausi.





70.



Rebéc pri un pezzu cci scialau; ma poi Ristata sula pri ddu fui-fui Accuminzau a pinsari a casi soi; Vulia parrari e nun cc'era cu cui, Nun si vidianu ddà crapi nè voi, Li mezzi da pigghiari eranu dui, O ristari la notti 'ntra ddu postu, O circari un alloggiu ad ogni costu.



71.



Ed a chistu successi autru pinseri,

Ddi fimminazzi chi jevanu a fari

Cu apparenza di latri o di guirreri ?

Si cci misi la testa a scaminari,

Idda avia 'ntisu multi jorna arreri

Li cosi chi Cagliostru vulia fari

E supposi cu multa intelligenza

Stu fattu di lu primu conseguenza.





72.



Era applicata supra st' argumentu

Quannu di la campagna a certu puntu

Una luci scupriu di torci a ventu.

Eranu genti chi vinianu appuntu

Pri sudisfari di l'orvu a l' intentu,

Di la disgrazia 'ntisu lu raccuntu

E pronti a dari li opportuni ajuti

Ddà juncianu da l'orvu preceduti.

73.



A la fossa arrivau dda brava genti

Ma esaminata la truvau vacanti,

L'orvu lu 'ntisi e nni ristau cuntenti

Pirsuasu chi qualchi viannanti



Cchiù forti d' iddu, e d' iddu cchiù valenti

Avissi fattu dd' opira impurtanti:

Ringraziau l'amici, chi turnaru,

Ed iddu jiu versu lu pagghiaru.

74.



Ma 'ntra lu carritteddu misu appena

Caccia lu cani e chistu nun camina,

Rebéc ch' avia la testa cchiù serena

Vidennu sula l'orvu s'avvicina,

Si annunzia l'omu chi cu tanta pesa

Iddu vulia salvari la matina,



Ed a manifistaricci accumenza

Li sensi di la sua ricanuscenza.





:





75.



L'orvu cei misi 'mbucca lu badagghiu Dicennu : « Basta, basta, figghia o figghiu, « Forsi la vuci mi fa fari sbagghiu

« E pri lu sessu qualchi granciu pigghiu;

« Però si stavi dintra ddu sirraghhiu,

« Senza spiranza nun mi meravigghiu « Omu o donna chi si, pari assai gracili « E lu nesciri fora 'un t'era facili, »



76.



Dicennu sti palori pri li manu

S' idd' era masculinu o fimmininu

Canusciri vulia ddu corpu umanu,

Però pri causa di lu scatulinu

Ch' avia 'ncoddu Rebéc, tuttu fu vanu;

Tuccau sulu giammeria, e giammiriinu.

Rebéc dda curiusa impertinenza

Vidia ridenna, e senza risistenza.

77.



L'orvu forsi nun tantu sudisfattu,

Ddu 'mbarazzu vidennucci a lu pettu

Comu li donni portanu un ritrattu,

E chi l'esami so nun ebbi effettu,

Allura stetti pri un mumentu astrattu,

Poi dissi ad onta di lu sò suspettu:

« Ma vui fimmina, o masculu, cui siti ?

« E ccà di notti chi cosa farriti? »





78.



Rebéc cci riplicau, ch' era garzuni

In un negoziu di sita e di lani,

Chi jia a Parigi e vinia da Liuni

E s' avia spersu 'ntra strati stramani.

Nun canuscennu dda lochi e persuni

Duvia aspittari sinu a lu 'ndumani

E avennu un pedi offisu, lu viaggiu

Duvia poi fari lentu e cu disaggiu.

79.



L'orvu nun cci rispusi ma ad un trattu

Sullicitu scinniu da lu carrettu,

Poi dissi: « Ceà nun ristiriti affattu



« Un casalinu avriti, ma cc'è un tettu,

« E pri 'un fari a li pedi autru maltrattu



« In veci mia siditi unn'iu mi assettu,

« Iu sugnu sanu e forti, e pri la via

« Vi farrò caminannu cumpagnia. »





80.



Li ripugnanzi e l'opposizioni Chi chidda fici foru tutti vani, Perciò cidennu a dd' esibizioni Rebéc fu strascinata da lu cani; Junti di l'orvu a l'abitazioni Chistu cu veri sentimenti umani Detti cuntenti all' ospiti risetlu E cediri cci vosi lu sò lettu.

Fini di lu Cantu XX.





120



CANTU XXI.



1.



Si vidinu a sti tempi l'accugghienzi

Chi cu l'offerta di alloggi e di pranzi

Mustrannu veri o finti cumpiacenzi,

Pri riguardi si fannu o pri spiranzi,

E quasi pri alligria perdi li sensi

Cui riciviri pò 'ntra li soi stanzi

Com' ospiti un distintu persunaggiu

Chi pri casu si trova di passaggiu..





2.



Ma di li antichi l'ospitalità

Senza oggettu o riguardu nun ce'è cchiù,

E sulu di dd' antica urbanità

'Ntra li campagni esempii ora cei sù. Comu tant autri l' orvu in puvirtà

Avia dda filantropica virtù,

Perciò fici a Rebéc tali accugghienza

Senza privatu fini o canuscenza.





3.



Cessu da chistu lu sò matarazzu

Chi diri si putia di lignu un pezzu,

Essennu un massu di pagghia e linazzu,

Rebecca pri un mustraricci disprezzu

Subitu si jittau supra ddu jazzu;

Ma in tuccarlu crisciu lu sò ribrezzu

E sbattennu 'ntra sgroppi e 'ntra crafocchi

Nun cci fu modu di chiudiri l'occhi.





4.



Stannu accussi supra ddu lettu duru Dintra un catoju peju d' un pagghiaru In cumpagnia di un cecu ed a lu scuru Pinsava allura a lu so statu amaru; Ma a la sua menti s' affacciava puru L'autra idia di un oggettu ad idda caru; Tinia lu sò curaggiu sempri vivu Di tanti suffirenzi lu mutivu.



5.



Di poi si sfirriava lu cirveddu Pri l'intoppu chi un' era picciriddu, Fattu l' acquistu di lu baulleddu Comu arrivava a cunsignarlu a chiddu Chi l'aspittava dintra lu casteddu ? A ciò pinsannu cei vinia lu friddu Giacchi avennu la vucca sigillata Cui cci 'nsignava a jiri 'ntra dda strata ?





6.



Appena fattu jornu lu 'nd umani



نیم



E si suseru chisti dui persuni

Unu tranquillu e cu li membra sani

L'autra di corpu afflitta e di ragiuni,

L' orvu pigghiau da la gasena un pani

Muffutu e niuru comu lu carvuni,

Livau prima la fami a lu sò armali

Poi lu restu divisi in parti uguali.

7.



E quann' iddu a Rebéc nni detti un tozzu

Chista surprisa lu guardau pri un pezzu,

Di masticarlu 'un cei vinia di cozzu,

Anchi lu fetu cei facia ribrezzu;

Però quantunqui lu sò cannarozzu

Ripugnassi a stu cibu nun avvezzu,

Pirchì già di la fami avia la dica

Lu jia tastannu a muddica a muddica.





8.



'Ntra ddu mumentu eci vinni un' idia

Chi nun cei avia vinuta in menti mai,

Cu tuttu chi dinari pussidia

Spissu pruvau di la fami li guai

Pirchi cu nuddu parrari putia,

Lucchi era cosa dulurusa assai,

E l'alimentu da tiani e piatti

Arrubari duvia comu li gatti.





9.



Ora però chi st'omu avia truvatu Spirau di ricavarni un granni ajutu, Chistu l'avria ristannu a lu sò latu Di ciò ch' avia bisognu pruvvidutu Perciò cci dissi ; « Vui disgraziatu « Manciati sempri slu pani muffutu! « E forsi mai dintra la vostra panza « Cei trasi qualchi cibu di sustanza.



10.



« Ora te ccà, bastirà sta munita

« Pri chista e pri qualch' autra jurnata,

« A fari compra di roba pulita

« Ca 'nsemmula farremu 'na scialata:

« Vui veramenti faciti 'na vita

<< Troppu infelici e troppu angustiata,

« Ma si putrà canciari si cu mia

« Vi risulviti a stari in cumpagnia.»



11.



L'orvu ristau cunfusu e stupifattu 'Ntra li manu sintennusi un oggettu Chi 'na munita d'oru era a lu tattu. Perciò quasi cu tonu di rispettu A chiddu chi st' offerti cci avia fattu Rispusi chi la sira cun effettu Avria purtatu quant' iddu vulia, E cu lu cani poi si misi in vìa.





12.



E pri la strata riflittia tra sè

Stu picciottu, o picciotta chi sarrà

Chi cu tant' aria e sfrazzu dici : « lè

« E pri manciari sta munita dà? « Garzuni di negoziu nun è

«E st' esibizioni comu fà

« Di canciari lu miu misiru statu

« Si risolvu di stari a lu sò latu ? »



13.



Autri pinseri dintra lu cirveddu Giravanu a Bebéc partutu chiddu; Dicia: «Ristaanu muta pri l'aneddu « Iu cchiù nun pruvirò fami nè friddu; « Dumannirà pri mia stu puvireddu,

« Ed iu fratantu misa 'ntra un cantiddu « Avrò unni vaju e pranzu e cena e lettu « Ed a nessunu nni darrò suspettu. >>>



14.



Dicia di cchiù: « Da chistu accumpagnata « Cchiù nun sarò custritta a stari muta, « Iu cci dirrò ca mi staju ammucciata « Pirchi essiri nun vogghiu canusciuta, « Iu poi 'nsignari mi farrò la strata

« Di lu casteddu, e raminga e spirdúta « Cchiù nun jirrò purtannu forsi in vanu

« Stu priziusu oggettu 'ntra li manu. »





45.

Ristata sula 'ntra lu casalinu,

Stadda chiuttostu e non alloggiu umanu,

Quantunqui eci nucissi lu caminu

Vosi nesciri fora 'ntra lu chianu,

E s' addunan chi cc'era ddà vicinu

Situatu a l'intornu di un pantanu

Di casuzzi 'na certa quantità,

E curiusa junciu sina ddà.





16.



'Ntra 'na casuzza a forma di capanna

Vitti siduta 'na picciotta vrunna,

Chista filava allatu di sò nanna

Ca di lu vermi annittava la frunna.

La sita da un animulu di canna

Tirava 'ntra lu ghiommaru sò nunna,

Rebéc prestu capiu chi dda famigghia

Si cumpunia di nanna, matri e figghia.

17.



Mentri chi misa davanti la porta

Li tri donni vidia pirchi era aperta,

Scupriu un viddanu chi cu facci smorta

Dannu un indiziu di disgrazia certa

Guardannu attornu cu paura accorta

E pri un essiri vistu stannu a l'erta

Currennu dda vinia comu lu ventu,

E dda dintra arrivau doppu un mumentu.





18.



Jittaru tutti un gridu di terruri

Li fimmini vidennulu turnari

Agitatu accussì doppu poch' uri

Ch' avia jutu a lu campu a lavurari;



E chiddu quasi in tonu di fururi

E smaniannu si misi a gridari :

« Matri mia, figghia mia, mugghieri mia, << Scappati prestu, chi aspittati, via?



19.



« Jiamuninni! iu vi portu 'ntra 'na grutta

« Chi apposta pri ammucciagghia pari fatta,

« Quannu in sicuru sarremu dda sutta

« Allura vi dirrò di chi si tratta;

« Semu daveru in circustanza brutta,

« E lu feli in pinsaricci mi scatta,

« Si vennu cca ddi furiusi squatri

« Forsi appena mi lassanu la matri. >>>



20.



Di sti palori prima di lu fini

Picchiuliannu chiddi tri pirsuni

Pigghiannusi li suli mantillini

Curreru appressu d' iddu a ruzzuluni;

Nenti cumprisu avianu li mischini

Qual' era di dda fuga la cagiuni,

E tantu avianu la testa cunfusa

Chi ddà la porta nun lassaru chiusa.





21.



Mancu Rebéc potti capiri nenti

Di ddu discursu oscuru e stravacanti,

Ed aspittava l'orvu impazienti,

Acciò da chistu chi jia sempri erranti

Avissi un lumi intornu a st' accidenti;

E pirchi avia lu stomacu vacanti

L'aspittava di poi cu cchiù prufittu

Cu bona robba pri lu sò pitittu.

22.



Ma pri capricciu e curiusità

Mentri chi l'abitanti nun cci sù

E ficiru la granni asinità

Di lassari la casa a frustustù,

Pri yidiri chi cc' era trasiu ddà;

Dui letti, quattru seggi e nenti cchiù



Vitti, e 'ntra un stipu unni cc' era la chiavi 'Na pruvista di ciciri e di favi.



23.



Li cosi visti 'ntra dda matinala

La ficiru turnari 'nsalanuta;

Davanti a la sua porta era assittala

Aspittannu di l'orvu la vinuta;

Quannu già scursa tutta la jurnata

Cci scuppò chistu a la surda e a la muta

Da un violu chi cc'era a lu sò ciancu

Assunciatizzu, e cu lu cani stancu.





24.





Rebéc guardau ansiusa li soi manu

E si purtava lu carrettu chinu,

Ma chiddu juntu dda comu un babbanu:

« Tiniti, dissi, Iu vostru zicchinu:

« Qualunqui sforzu pri manciari è vanu

« In grazia di lu zelu giacubinu,

« Nun cc'è pani, un cc'è carni, e mancu frutti

« Li casi e li putii sù chiusi tutti.



25.



« Spuntau 'na razza e nun si sapi d' unmi

« Chi metti lu scuncertu a tutti banni,

« Pri scantu in lochi incogniti e profunni

« Si ammuccianu dinari, argentu e panni;

« E cchiù di cchiù lu cirveddu cunfunni



« L'idea di conseguenzi assai cchiù granni,

« Si dura ancora stu statu terribili



« Cchiù nun avremu affattu commestibili.



26.



« Cchiù nun si trova un cocciu di frumentu,

« Mancu un varrili cc'è di vinu spuntu,

<< Capiri nun si pò pri quali 'ntentu

« Sti Giacubini junceru a stu puntu;

« E pri accrisciri poi chiassu e fermentu



« Di li fimmini fannu ora gran cuntu,

« L'hannu spintu a gridari comu cani,

• « Jennu a truppa a Parigi: Pani! Pani!





27.



« Ed appuntu li donni da vui visti

« In gran parti cajordi e disonesti

« O mogghi o figghi di persuni tristi

« Ca pri forza strascinanu li onesti,

« Currianu certu ad unirisi a chisti



« Chi a fari eccessi si trovanu lesti;

« Ora sta fimminina mazzamagghia

« Si unisci tutta pri jiri a Versagghia.





28.



« Perciò li genti 'un vonnu cchiù canzuni

« Nè li vurrannu a lu tempu chi veni

« Pirchì si vidi 'ncelu un nuvuluni

« E la timpesta a stentu si tratteni;

« Iu ccà 'nfilatu doppu tri dijuni

« Lu fini vidirò di li mei sceni,

« Ma vui fratanta chi dinari aviti

« Truvati di mangiari si putiti. »

29.



Rebéc cci replicau : « Cu li dinari

« Hannu li caristii menu viguri,

« Iu già vi dissi ciò ch' avemu a fari,

« Sti disordini duranu poch' uri.

« Nun vi scantati vi farrò mangiari

« Cosi ch' hannu sustanza e bon sapuri,

« E pri commodu fari lu viaggiu

« Bisognu cei saria di un carriaggiu. »





30.



Pirchi la strata mastra 'un era arrassu

E l'orvu sulu sulu cci jia spissu

O pri bisognu o pri pigghiari spassu,

Ad aspittari si nni jiu iddu stissu

Comu un sbannutu ch'è misu a lu passu,

Cu l'occhi nò, ma cu l'oricchiu fissu,

Si di qualchi carrozza sintia scrusciu;

Ma essennu tardu turnau musciu musciu.





31.



Bisugnava aspittari lu 'ndumani

Ma cu la panza 'mpinta cu li rini,

Ddà mancu avennu un pizzuddu di pani



Facevanu badagghi ddi mischini;

Picchiuliava l'orvu pri lu cani;

Rebéc si critti junta a lu so fini,

Ma fici allura da vera affamata

'Na risoluzioni dispirata.





32.



Ddi ligumi cci vinniru a la menti

Ch' idda viduti avia poch' uri avanti,

Supposi li patruni ancora assenti

E forsi allura in lochi assai distanti;

Turnau a dda casa immediatamenti

Si nni pigghiau 'na quantità bastanti;

Preparau l'orvu allura ddi ligumi,

Comu di cucinarli avia custumi.





33.

Rebéc quantunqui fussi scrupulusa

Si arrisicau a ddu passu persuasa

Ca si qualcunu la vidia nun chiusa

Spugghiatu avria dd' abbannunata casa,

Anchi la fami eci sirvia di scusa,

Dicia di cchiù chi a dda famigghia evasa

Dari putia cumpita ricumpenza

Turnannu prima di la sua partenza.

34.



Ma a partiri cci vosi tempu assai

E s' idda stissa un si pigghiava poi

Lu restu di dda robba, avianu guai;

Cridia sfumati li disigni soi

Pirchi carrozzi un nni passaru mai

E mancu carruzzuna cu li voi,

Sinu a tantu chi l'orvu 'na jurnala

'Ntisi scrusciu di roti e 'na zuttata.





35.



Doppu pochi mumenti era vicinu

Lu carriaggiu 'ntisu da luntanu,

Allura a lu cucchieri, o vitturinu

Jittau l' orvu 'na vuci, e cu li manu

Ce' indicau di firmari lu caminu.

Li retini tirannu ammanu ammanu

Li cavaddi trattinni lu cucchieri,

E firmatu aspittau li passaggeri.





36.



Turnau l' orvu e a Rebéc detti l'avvis Chi pronta la carrozza era ddà jusu, Lassau lu carritteddu unn' era misu, Lu stipu già vacanti lassau chiusu, Ed a lu muru lu liutu appisu Pirchì nun duvia farinni cchiù usu, Però si vosi purtari lu cani Cu la spiranza di daricci pani.



37.



Rebéc lu scatulinu chi appizzatu

Cu gran pena a lu coddu avia tinutu

Lu detti all' orvu acciocchi situatu

Si lu purtassi comu lu liutu,

Caminannu si misi a lu sò latu

Cci detti a 'ncarruzzarisi l'ajutu,

Lu cani dda satau, scrusciu la zotta,

E li cavaddi sarparú a dda botta.

38.



Rebéc pri strata appi diversi 'ntoppi

E appressu sintiriti quantu nn' appi;

Pri scupittati, pri cavaddi zoppi

E di lu galisseri pri li 'nchiappi

'Nterra pigghiau periculusi scoppi;

Ma caminannu multi cosi sappi

E in varii lochi a picca a picca 'ntisi

Di ddi feroci fimmini li 'mprisi.





39.





Pri accrisciri la chiurma ddi cajordi Cu spati, spiti, scupetti e lapardi Nun sulu chiddi sfardatizzi e lordi O vacabunni, o poviri, o bastardi Ma tiravanu ancora cu li cordi Donni civili e digni di riguardi, E perciò ddu bon patri di famigghia Tinia ammucciati, e la mogghi e la figghia. 40.

Scassaru di li donni li prigiuni

E multi casi di currezioni,

Di li picciotti nni strapparu alcuni

Anchi da lochi di educazioni,

'Nsumma quanti cci parsiru oppurtuni

A fari un parapigghia, o tinti o boni

Arricugghieru pri fari ddu chiassu

In Parigi e in paisi pocu arrassu...

41.



E di dd' ospiziu unni pri mala sorti

Tra donni infami e di natali incerti

Era Genuefa, scassaru li porti

E a li donni racchiusi foru aperti;

Genuefa cu li senzii quasi morti

Nun avia mancu 'ntisu ddi scuncerti

E forsi 'un cci arrivavanu a l'oricchia

Pirchi era 'ntra 'na gnuni la sò nnicchia.





42.



Cci addivintau lu corpu pizzi pizzi Quannu cci foru 'ncoddu comu pazzi Li soi cumpagni facennu spirtizzi Purtannu in manu spiti, stanghi e mazzi; La tiravanu chisti pri li trizzi

Ed una di ddi sporchi fimminazzi

Chi li Rumani chiamavanu Lupi

Cei misi in manu un manicu di scupi.



43.



Strascinata pri forza fu cunfusa

Cu l'autri squatri chi a carrera stisa

In forma pri taluni spavintusa

Per autri oggettu di disprezzu e risa,

Ddà appuntu unni la Curti stava chiusa

Jianu pri fari 'na stramma surprisa;

E da scantu abbattuta e da strapazzu

Fu di Versagghia avanti lu palazzu.





44.



Giuliu l' afflittu sò spusu ed amanti, Chi in manu la cridia di un preputenti E nn' avia vistu pocu tempu avanti Lu patri pri dda perdita dementi, Era lu Capitanu e Cumannanti Di chidda cumpagnia di scelta genti Chi si truvava appuntu dda jurnata Di lu palazzu a guardia destinata.





45.



Stu attentu Capitanu allura quannu Li chiassi 'ntisi di un tumultu orrennu

E 'ntisi genti chi jianu gridannu,

« Li squatri sunnu ccà! li squatri vennu ! » Chiamau all' armi, e la truppa a stu cumannu Da la caserma sua nisciu currennu

E pronta a dissipari dda marmagghia

In linia si disposi di battagghia.





46.



Ma quannu fu di ddà luntanu pocu

Dd' esercitu chi un' era tantu nicu

Parsi a la truppa chi vinia pri jocu

E si facia la cruci a lu viddicu;

Ma puru avvezzi sempri a fari focu

Contra lu forti o debuli nnimicu



L' armi 'mpustaru e fu stu passú allura

Sulamenti pri mettiri paura.





47.



Ficiru di sparari finzioni

E 'ntra dd' immensi truppi fimminini

Bastanti fu sta simplici azioni

Pri mettiri scumpigghiu senza fini,

E quasi tutti li fimmini boni

Tirati a forza a fari ddi ruini

Jeru di ccà e di ddà jittannu a terra

L' armi di chidda buffunisca guerra.





48.



Ristaru suli a fari li smargiazzi

Li donni a sciarri e vituperii avvezzi,

Da burdelli nisciuti e da li chiazzi

Oggettu di li pubblici disprezzi;

'Mpittaru chisti timirarii e pazzi

E abbijannu di petri grossi pezzi

Suppunennusi forti e boni armati

Vulianu disarmari li surdati.





49.



Lu Capitanu o pri sua vuluntà

O pirchi datu l'ordini cci fù

Da suprema imponenti autorità,

O pirchi forsi 'un cci vulia di cchiù



Pri fari frunti a la temerità

Di ddi guirreri armati a frustustů,

Di fari focu pruibiu a l'istanti

Giacchi la bajunetta era bastanti.



50.



'Ntra ddu puntu la mogghi d' una squasuni

Chi jia arrubannu e poi scurciava cani

Ed inveci di spitu e di listuni

'Na scupetta tinia gridannu : « Pani!»

Sparau di lu palazzu a un finistruni

Forsi pri l' umbra di figuri umani,

Cu gran fracassu pri dda scupittata

In milli pezzi jiu la vitriata.





51.



Giuliu a stu casu persi la ragiuni Timennu chi dd' infami esplosioni Avissi fattu dannu di persuni; E furiusu pri st' opinioni Subitu s' avvintau comu un liuni Contra l'autrici di dda rea azioni E attornu attornu girannu la spata 'Mmenzu dda chiurma si fici la strata.



52.



A li surdati cei paria un fistinu L'essiri cu ddi fimmini a li manu, Mentri ddà 'mmenzu comu lu 'mmistinu Testi e tarchi facia lu Capitanu; Scapparu alcuni versu lu jardinu E tant' autri appizzaru pri lu chianu E subitu dd' esercitu disfattu

Lu campu ristau nettu comu un piattu.



53.



Fuiju ću l'autri dda fimmina trista Versu la villa unn' era 'na furesta, Ma Giuliu l'occhi avia supra di chista Ch' avia scansatu la prima timpesta; L' assicutau nè la persi di vista

E pirchi avia scafarata la testa

Da l'autri donni chi fujianu cinta

Da Giuliu in menzu a tutti era distinta.





54.



Però dispersi 'ntra dd' arvuli 'nfuti

E da macchi e da rami cummigghiati

Ddi fimmini nun foru cchiù viduti,

Nè cchiù foru perciò persecutati,

E Giuliu canuscìu chi già pirduti

Cci avria, circannu a chidda, li pidati;

Pri cunsiguenza afflittu e malcuntentu

Turnau a la caserma a passu lentu.

55.



Juntu a la flora sutta di un bersò

Scopriu 'na donna stinnicchiata ddà

E stetti incertu tra lu sì e lu nò

S' idda era viva, o s'era morta già;

Ma chidda scossa da lu passu sò

Spincennusi gridau : « Pietà ! pietà !»

E si cci misi avanti a dinucchiuni

Cu l'occhi chiusi e la testa a puzzuni.





56.



Trimau Giuliu a sta vuci e dissi: «Oh Diu!»

La donna a sta palora anchi trimau;

Chiddu la testa allura cci spinciu



E com' iddu guardava, idda guardau.

Un gridu di surprisa, affannu e briu

Dui nnomi a ddu mumentu articulau;

Stu duppiu gridu chi cunfusu fü

Dicia: « Giuliu! -Genuefa! » e nenti cchiù.





57.



Genuefa svinni, e Giuliu quasi quasi

Di svenimentu li sintomi 'ntisi,

Ma lu sangu agitatu 'ntra li vasi

Subitu in motu l'angustia cci misi.

Chi cosa s' avia a fari 'ntra sti casi

Pri pratica in sua vita nun apprisi,

Custirnatu e cunfusu a dda svintura

S' avria datu la testa pri li mura.

58.



Ma senza avirni esperienza alcuna

Sapia chi assincupata 'na viddana

Fu l'acqua a rispigghiarila opportuna;

Cc' era a la villa cchiù di 'na funtana

Perciò curriu pricipitusu ad una

Ch'era di l' autri la menu Juntana,

E nun avennu quartara nè ciascu



Dintra l'acqua appuzzau lu propriu tascu.



59.



Facia ritornu cu lu tascu in manu Chi d'acqua sinu all'orlu era già chinu, E quantunqui di dintra fussi sanu Puru sculannu jia 'ntra lu caminu; Cridia vidiri a chidda di luntanu, E cchiù di cchiù quann' era cchiù vicinu, Stancu e sudatu finalmenti arriva E nun la trova nè morta nè viva.





60.



Supposi allura chi sgarrau lu postu,

Critti chi lu bersò nun era chistu,

Curri in autru di dda pocu discostu

E nni ritorna desolatu e tristu;



Tuttu fà pri truvarla ad ogni costu,

E acciocchi 'ntisu sia si nun è vistu

La chiama ad auta vuci e da li frunni

A li soi vuci l'ecu nun rispunni.

61.



Jiu pri la villa firriannu un pezzu

Di ceà e di dda gridannu comu un pazzu,

Quantunqui forti e a li fatichi avvezzu

Reggiri cchiù nun potti a ddu strapazzu;

E di truvarla per aviri un mezzu

Risolviu di turnari a lu palazzu,

E siccomu la villa era assai granni

Vulia mannari genti a tutti banni.

62.



E juntu a la caserma, a li surdati

Gridau quasi chiancennu : « Via curriti,

« Circatila, e si vui mi la truvati

« Amici cari, un grossu premiu avriti;»

Lu sintianu cu l'occhi stralunati

Intornu ad iddu tutti riuniti,

Nè capianu pirchi 'ntra la furesta

Lu Capitanu avia persu la testa.





63.



Di ddu misteriu 'un nni capianu nenti

E cci stavanu immobili davanti,

Ma Giuliu furibunnu ed irruenti

Replicau : « Chi aspittati ? siti tanti,

« Nuddu si movi e nun faciti nenti ? « Morta non è, mi cridirà un birbanti, « E pirchi nun mi vitti a lu sò latu « Si critti ch' iu l'avissi abbannunatu.»



64.



Ridianu alcuni sutta di li nasi,

Ed autri pri capricciu e murritusi

Si mustraru di tuttu persuasi;

Perciò senza pretestu e senza scusi

Li capurali e li surdati rasi



Si mossiru in disordini e cunfusi

Dicennu chi vinennucci iddú stessu

Eranu pronti a jiricci d'appressu.

65.



Mentri Giuliu niscia di sta manera,

Di lu spitali un praticu in muntura

Cci vinni a diri chi dda dintra cc' era

'Na giuvinotta dda purtata allura,

La quali cci avia datu la prighera

Di purtarilu ddà cu gran primura

Giacchì mustrava summu desideriu

Di faricci un discursu forsi seriu.





66.



« Unni?... Comu?... Cui è ?...» sturdutu e astrattu

Giuliu gridau, chi quasi era riduttu

Un furiusu e pusitivu mattu;

Ma da lu stissu medicu fu istruttu

Di ciò chi stannu assenti s' avia fattu



Perciò quannu da chistu 'ntisi tuttu

Dubbii, suspetti e scanti 'un appi cchiù,

Ed eccu l' accidenti quali fù.





67.



Mentri chi Giuliu curria assicutannu

La rea chi fici dd attentatu orrennu,

Di auturità suprema pri cumann u

Si jianu li persuni arricugghiennu

Chi 'ntra dda scaramuccia appiru dannu

Li fimmini firuti cummattennu,

E puru ancora taluni surdat i

A cui siciru mali li pitrati.



68.



Giuliu pigghiava l'acqua da lu fonti

Sculannucci suduri da la frunti

Quannu li genti a ddu serviziu pronti

Appena foru 'ntra la villa junti

Truvaru ddà la figghia di lu Conti;

Misa perciò cu tutti l'autri a munti

Morta nun già ma ad una morta uguali

Fu traspurtata dintra lu spitali.





69.



Da li Chirurgi di lu riggimentu

Si canusciu chi mali un' avia tantu.

Idda, cessatu già lu svinimentu,

L' assistenti guardau chi cc'era accantu,

E gridau forti a lu stissu mumentu:

« Lu Capitanu unn'è? » sparannu a chiantu,

« Ora unni sugnu ? Via pri carità!

« Lu Capitanu purtatimi cca. »



70.



Mentri chi l'assistia ddu midichicchiu

Arrisinatu e chi paria un finocchiu

Cuntimplatu l'avia ddu beddu spicchiu

Attentu, e taliannula sutt' occhiu;



E quannu d' idda accuminzau lu picchiu

Piatusu si mustrau comu un Santocchiu,

E pri faricci poi 'na cosa grata

Curriu subitu a fari dda 'mmasciata.





71.



A ddu puntu eridia ddu tabbaranu

Chi 'un avia l'oduratu un tantn finu

Ca dda donna vulia lu Capitanu

O pri timuri di lu sò distinu,

O puru pri svilari qualchi arcanu

Intornu a ddu scuncertu fimmininu;

E senza gilusia, senza paura



Perciò a chiamarlu si nni jiu a drittura.





72.



Ristau 'mpitratu e cu li membra attratti Quannu Giuliu arrivatu iddu si avvitti Chi nun già di palori ma di fatti Ddà si trattava, e chi abbrazzati stritti Stavanu chiddi dui comu dui gatti, Chi supra di li pedi misi dritti Cu li granfi a lu coddu, e l'occhi russi Murmuriannu si ciauranu li mussi.



73.



Ma di chiddi però la pusitura

Comu li gatti di zuffa nun era,

Era lu quatru cun cui la natura

Pinci lu sfogu a passioni vera.

Lu medicu prisenti a sta pittura

Giarna comu li morti avia la cera,

Sta scena fu per iddu un terremotu

E si cugghiu li pezzi cotu cotu.





74.



Giuliu però pubblicamenti esposi Chidda cui era, e ch' eranu già spusi, La livau di ddu locu, e di li cosi Decenti la pruvitti e nun fastusi; 'Na guvirnanti assignari cci vosi Pri stari cu decoru e ad occhi chiusi; Poi dumannau e ottinni la licenza; Avuta chista si misi in partenza.





75.



'Ntra stu tempu s'avianu tutti dui

Fattu un raccuntu di li proprii guai,

Ma però Genuefa cchiù di echiui

Ca certamenti nni suffrìu cchiù assai;

Fratantu la nutizia di cui



Idda avia cchiù primura 'un appi mai,

Pirchi Giuliu truvava sempri pronti

Pretesti pri un parrari di lu Conti.

76.



Era Giuliu in grannissimu 'mmarazzu

Ci vinia spissu di la lingua 'mpizzu

Senza vuliri la palora pazzu.

Però si jia cunzannu lu capizzu

E chi nun era 'ntra lu sò palazzu



Ma 'ntra lu feudu, in modu 'mbrugghiatizzu

Cci jia dicennu sempri, ed agghiuncia

Chi chidda pri arrivari era la via.





77.



Ristaru di la strata a certu puntu

'Ntra la furesteria di un gran Cunventu.

Ma suspenniri iu divu stu raccuntu

Pri nautru stripitusu avvenimentu.

Rebéc stunatate cu lu visu smuntu

Juncia a ddu locu a lu stissu mumentu.

Pri sapiri pirchi era accussi trista

Prima cunveni parrari di chista.





78.



Rebecca e l'orvu parteru di notti

'Ntra la carrozza, e pri li strati fatti

Nuddu a lu scuru vidiri li potti;

Quannu agghiurnau scantati e stupefatti

'Ntisiru di luntanu chiassi e botti,

E doppu di caminu alcuni tratti

Cci scuppau a l'improvisa pri davanti

Cu gran furia 'na chiurma di baccanti.





79.



Sti donni appartinevanu a li truppi

Di li quali Rebéc la storia sappi;

Purtavanu giurlanni 'ntra li tuppi,

Banneri di sfardati e lordi drappi,

Rami di olivi, di murtidda e chiuppi,

E vulianu mustrari cu sti 'nchiappi

Chi turnavanu ddà cu pompa e gloria

Doppu aviri ottenutu 'na vittoria.





80.



Cc'eranu cu sti fimmini anchi alcuni

Picciotti campagnoli e paisani

Chi abballannu cantavanu canzoni;

Cc'eranu cacciaturi cu li cani

Chi pri strata si uneru a ddi persuni,

Si 'mpastavanu fimmini e viddani

E in signu di alligria di quannu in quannu Li cacciaturi javanu sparannu.





81.



Quannu sta chiurma di diversu sessu

Fu di la carriaggiu pocu arrassu

Lu galisseri a lu mumentu stessu

Di li cavaddi trattinni lu passu;

Ma nun pò cu palori essiri espressu

Di tripudiu e di scaccani lu chiassu

Chi ficiru ddi fammini sguajati

A la carrozza tutti atturniati.

82.



Ad auti vuci e in tonu di disprezzu

Dicianu tutti stu cucchieri è pazzu,

Va strascinannu di carrozza un pezzu.

Lu cucchieri irritatu a ddu strapazzu

Ed a sti 'nciurii a cui nun era avvezzu

Battiu la frusta ed allintau lu lazzu;



Si a ddu serusciu la chiurma 'un curria tutta

Forsi metà na' avria chiantatu sutta.





83.



Chi vulistivu vidiri! un mumentu

Fu chiddu d'urli orribili e di chiantu,

D'ira in alcuni in autri di spaventu;

E la carrozza inseguianu fratantu

L'omini cu la furia di lu ventu,

Perciò nun era mai luntana tantu

Taruni cci abbiavanu pitrati

Autri, facennu megghiu, scupittati.





84.



Quasi morta Rebéc pri lu terruri Comu 'na fogghia si misi a trimari, L'orvu ancora cridia li tempi scuri E chi assassini, chi un' eranu rari, L'assaltassiru appuntu 'ntra chi dd' uri; La carrozza però s'appi a firmari Pirchi allura firutu da li baddi Unu si stinnicchiau di li cavaddi. 85.

Lu cucchieri scappau, ma un tirrimotu

Lu cavaddu chi in pedi avia ristatu

E chi lu frenu avia liberu e sciotu

Facia cu l'autru chi cc'era a lu latu;

Lu carriaggiu trabbuccau a stu motu

E Rebéc fici un sautu dispiratu,

Si jittau di ddå supra, e junta 'nterra

Detti causa ad un novu serra-serra.





86.



L'orvu ch' era a ddu latu cchiù vicinu

Unni l' appoju ad iddu vinni menu

Subitu stramazzau di ddà a pinninu

A testa sutta supra lu tirrenu;

Allura cci cadiu lu scatulinu

E lu cirveddu 'un avennu serenu

Ca pinsava a sè stissu 'ntra ddu puntu

Nun si nni accorsi, o nun nni fici cuntu.





87.



Tutta la chiurma dda arrivata appena Successi autru scumpigghiu, autra ruina, Vittiru tutti canciata la scená



Ed a tutti lu senzu cci scamina;



Ciò chi produssi risu é appressu pena

A multi di dda chiurma fimminina

'Un cc'era cchiù, truvaru in bonu statu

Lu carriaggiu chi paria sminzatu.





88.



Vittiru l' orvu chi 'un avianu vistu

E lu cani chi stava ad iddu 'ncostu;

Dicianu tutti : « D'unni vinni chistu ?

« Iddu nun cc'era e mancu lu sò postu;



« Dunca st' orvu è un magaru, è un omu tristu

« Chi ccà stava invisibili e nascostu;»

E l'omini e li fimmini gridaru,

« Ammazzamu, abbruciamu lu magaru.»



89.



Li causi di ddu dannu eranu veri,

Nè si li putia certu immaginari

Ricivutu dd' insultu lu cucchieri,

Lu quali sempri attentu a caminari

Giammai vutatu avia l' occhi 'nnarreri,

Tin conseguenza nun si potti addunari

h' iddu avia fattu tuttu lu viaggiu

Cu 'na sula mità di carriaggiu.





90.



Tuttu stu dannu Rebéc l'avia fattu,

In dui lu carriaggiu paria ruttu,



Lu quartu di darreri 'un cc'era affattu;

Lu cani ch' era in centru avia produttu

Chi l'autru menzu si vidissi intattu;

Quannu Rebéc scinniu si vitti tuttu.

L' orvu fratantu prisu e strascinatu

Fu da dda chiurma pr' essiri abbruciatu.

Fini di lu Cantu XXI.





151



CANTU XXII.



1.



Li sintimenti e desiderii umani

Sunnu in perpetua cuntradizioni,

Ciò ch' oj unu vuli, 'un lu voli dumani

Si a lu 'nteressi sò giuva, o s'opponi,



Tali sintomi e fenomeni strani

'Ntra li privati e pubblici azioni

Si vidinu in distinti personaggi,

Ed in chiddi chi fama hannu di saggi.



2.



E di sti repentini canciamenti

Di cui cei sunnu esempii in ogni istanti

O pri giusti mutivi ed evidenti,

O per idei segreti e stravacanti,

Doppu tant' autri fatti precedenti

Nn' avemu vistu e nni vidremu tanti



Cuntinuannu stu raccuntu nostru

Ed in Rebecca ed anchi cchiù in Cagliostru.





3.



Doppu li guai sufferti pri la boria Di ddu 'mpastu di vizii e di miseria, Rebecca in cursu di dda stissa storia Di pruvari l' effetti appi materia

D'una velleità cuntradittoria

Pri duppia causa ed egualmenti seria.

Sintemu addunca l'accidenti soi

E di Cagliostru parliremu poi.





4.



A Rebecca di l'orvu lu distinu Purtau spaventu, e spavintata menu Nun fu, pinsannu chi lu scatulinu O scarpisatu fù 'ntra lu terrenu, O vinni 'mmanu di qualchi assassinu, E cu la vucca china di vilenu Tampasiannu jia 'mmenzu ddu chianu Battennusi la frunti cu li manu. 5.

Dipoi pinsau chi avennulu appizzatu L'orvu a lu coddu comu lu liutu Quantunqui cu gran furia strascinatu Forsi pri strata nun l'avia pirdutu. Nun cridennu lu casu dispiratu, Multu cchiù di l' aneddu pri l'ajutu, Assicutau li squatri e cun effettu Cridia di ripigghiarisi dd' oggettu.





6.



Ma mentri idda curria 'ntisi un rumuri

Chi pri lu scantu la fici sotari;

Lu cavaddu, chi nn' era possessuri,

Li retini appi campu di spizzari;

'Mmistennula currennu cu fururi

A ddu puntu la stava pri scacciari;

Si riparau Rebecca spavintata

Darreri la carrozza già abbuccata.

7.



Pri combinazioni era a ddu latu

D'unni l'orvu infelici avia cadutu;

Essennu già lu cavaddu scappatu.

Nun cci dava cchiù scantu, ed avria vulutu

Turnari appressu a ddu disgraziatu;

Ma già di vista idda l'avia pirdutu,

Di ciò chi duvia fari era indecisa,

Ma allura immenza fu la sua surprisa.





8.



Scupriu dda 'nterra lu sò scatulinu

E l'affirrau cu tutti dui li manu,

Comu a li voti un oceddu rapinu,

Appena chi lu scopri 'ntra lu chianu,

Aggranfa furiusu un puddicinu;

Ma però s' addunau chi 'un era sanu,

Lu cuverchiu avia ruttu in qualchi parti

E dintra si videvanu li carti.





9.



Livau lu restu di la cuvirtura E fatta in parciminu nisciu fora Quasi in forma di libru una scrittura Da cui leggiri 'un potti 'na palora; E nun cridennu cchiù cosa sicura 'Ntra dda custodia di tinirla ancora L' ammugghiau novamenti, e accussi poi Si la sarvau 'ntra li sacchetti soi.



10.



Pri un momentu fu fora di li panni,

Ciò chi circava finalmenti ottinni;

Ma appi a turnari a li soliti afsfanni

Pri lu pinseri chi 'ntesta cci vinni;

L' acquistu chi avia fattu era assai granni

Era però un oceddu senza pinni



Ca purtari ddi fogghi nun putia

Senza di aviri l'orvu in cumpagnia.





11.



Ma acciocchi a ddu mischinu si sparagni

L' insultu di ddi fimmini maligni,

E pirchì senza chistu autri cumpagni

Nun putia aviri pri li soi disigni,

Girannu jia pri tutti li campagni

Pri rilevari da palori e signi

In quali parti avevanu purtatu

Ddi cajurdazzi stu disgraziatu.





12.

Ed appuntu fu doppu st' accidenti

Chi ddu locu eci vinni pri davanti

Unni avianu ddi bravi penitenti

Datu alloggiu a dd' illustri viannanti.

Ddà 'ntisi chi ddi fimmini insolenti

Chi si fincianu allegri e triunfanti

Doppu di 'na riddicula battagghia

Pri mraculu scapparu da Virsagghia.

13.



E quannu Giuliu guardannu lu roggia

Ordinau di rimettersi in viaggiu,

Rebéc chi a stari sula 'ntra dd' alloggiu

E a caminari nun si sintia curaggiu,

Truvau dda cumpagnia di un granni appoggiu;

E misa a postu 'ntra lu carriaggiu,

Quannu poi li cavaddi foru pronti

Jiu cu chiddi a la casa di lu Conti.





14.



Ma quannu di lu Conti lu terrenu

Quasi già si tuccava cu li manu,

Giuliu nun potti cchiù farinni a menu

E a Genuefa rivilau l'arcanu.

La smania di st' afflitta 'un appi frenu,

Mentri chi Giuliu si sfurzava invanu

Pri daricci curaggiu, 'ntra ddu puntu

Successi, e chi successi iu ora vi cuntu.





15.



Fatta già quasi un' ura di caminu

Lu carriaggiu si truvau 'ntra un chianu

Lu quali a 'na muntagna era vicinu;.

Supra di la muntagna nun luntanu

Si scupria di lu Conti lu casinu;

Giuliu a Genuefa strincennu la manu,

Mentri vulia parrari di sò patri

'Ntisi gridari « A li latri ! a li latri!

16.



E quasi quasi 'ntra lu stissu istanti

Vittiru chi scinnia comu un turrenti

Di 'na muntagna ch' era dda davanti

'Na numerusa quantità di genti;

Fujianu alcuni a precipiziu e ansanti,

Ed autri ancora a curriri nun lenti

Attirrianu dda chiurma assicutata.

Cu forti grida e qualchi scupittata.

17.



Da la muntagna scisi 'ntra la strata

Li primi pri salvarisi la vita

Facevanu 'na cursa dispirata,

E da sta massa strittamenti unita

La via nun troppu larga era occupata;

Mentri supravinia l'autra partita

Vicini tutti a la carrozza junti

Paria chi l'attaccassiru di frunti.





18.



Spavintatu lu poviru cucchieri

'Ntra ddu mumentu nun sapia chi fari,

Li retini tirau, detti 'nnarreri

E risulviu a l' istanti di vutari;

La strata ch' avia fattu fici arreri,

Stavanu li cavaddi pri scattari,

Ed era da ddu locu multu arrassu



Quannu a dd' armali rallintau lu passu.



19.



Rebéc siduta 'ntra ddu tavulazzu Currennu pri un tirrenu sfasciatizzu Cchiù reggiri 'un putia pri lu strapazzu Ca jia ballannu comu un sauta 'mpizzu; Si sustinia cu l'unu e l'aulru vrazzu, Ora sbattia 'nnarreri ora era 'mpizzu, E si nun si allintava ddu galoppu Era a lu puntu già di fari un scoppu.



20.



Pri cchiù disgrazia a lu stissu mumentu In cui avia di abbuccari menu scantu, Pirchi allura lu cursu era cchiù lentu E chi si trattinia di tantu in tantu, Fu surprisa da orribili spaventu, Scuppannucci di supra un omu tantu, Chi cu un sautu spirau fari un viaggiu Supra lu scaffu di lu carriaggiu.





21.



Rebéc sturduta a ddu colpu 'mpruvisu Chi si ristassi muta 'un cci fu casu, Multu cchiù ca dda bestia cci avia misu Lu vrazzu 'ncoddu e cci ammaccau lu nasu. Jittau 'na vuci ed allura surprisu E dda chidda ammuttatu ddu vastasu 'Nterra cadiu pri lu spaventu friddu E abbrazzata Rebéc scuppau cu chiddu.



22.



Ddà tutti dui s' abbadduttuliara,

L'omu sbattia 'ntra lu tirrenu daru;

Lu casu di Rebéc fu menu amaru



Ch' appi un postu cchiù moddu e cchiù sicuru

Ca chiddu sutta cci facia riparu;

Pri li sforzi di chistu e d' idda puru

Junciu Rebéc a mettirsi a l'addritta

E spiriu chiddu comu 'na saitta.

23.



Curria trimannu ed a la genti tutta

Dicia cu vuci rauca e scuntrafatta

Chi fici cu un Diavulu 'na lutta

Lu quali lu ciunnau comu 'na gatta,

E poi cadutu si lu misi sutta.

S' avissi avutu canuscenza esatta



Di dd' occultu Diavulu, st' afflittu

Nun sacciu ch' avria fattu e chi avria dittu.





24.





Rebéc misa a l'impedi si cunfusi,

Lu postu 'un cc'era cchiù d' unn' idda scisi,

Ca cu cavaddi forti e generusi

Quannu ddi chiassi lu Cucchieri 'ntisi

Pri scantu di un assaltu ad occhi chiusi

Cu nova furia a curriri si misi.

La guardava Rebéc cu l'occhiu attentu

E la persi di vista a lu mumentu.

25.



Si truvau sula e abbannunata allura

'Mmenzu la via senza sapiri unn' era

Morta di fami e china di paura

Unni nè casa nè capanna cc' era;

Ma menu 'ntisu avria la sua svintura

Anzi pruvatu cumpiacenza vera,

Si idda sapia chi pri fatalità



Pocu arrassu Cagliostru era di dda.

26.



Rebéc stu casu nun avia mai previstu Di rividirisillu arreri 'ncostu Doppu chi tantu arrassu era da chistu Chi la vulia scannari ad ogni costu. Videmu ora chi fa chist' omu tristu Doppu ch' avia cu stentu e di nascostu Circatu un modu chi a lu dannu immenzu Chi cci fici Rebéc, fussi un compenzu.





27.



Doppu stu fattu assai cchiù curiusi

Foru in Cagliostru di l'idei li fasi

Pirchi 'ntra li 'ntricanti e ambiziusi

Ora nesci un pinseri e nautru trasi,

Iddu avia fattu chiassi stripitusi

A la nutizia di li strani -casi.



Chi succidianu in Francia allura quannu

Detti a Giacob chidd' ultimu cumannu.





28.



Iddu avia espressamenti cumannatu Chi a lu bisbigghiu nun si dassi motu, Ma si tinissi prontu e priparatu Cu artifiziu ed in modu a tutti ignotu

Finchi iddu stissu nun avissi datu

L'ordini chi lu frenu fussi sciotu Quannu cridia a propositu a ddi genti Disposti da Giacob sò cunfidenti.



29.



E pri la frocia da dda genti fatta Giacob quasi paria mortu a l'addritta; Cu frasi d'omu chi pri bili scatta Di Cagliostru la littira era scritta. Avia di chiddu canuscenza esatta Giustamenti timia la sua vinnitta, Multucchiù quannu 'ntisi li ruini Chi facianu li squatri giacubini.





30.



Nun truvannu a lu mali cchiù riparu

Lu poviru Giacob, chi pri daveru

Nun avia culpa si li soi sfirraru,

A pedi di ddu judici severu

Pinsau di jiri e parraricci chiaru,

Dicennu chi ogni sforzu 'un vali un zeru

Data la spinta, e ciò ch' iddu vulia

Da un populu, sperari era pazzia.

31.



Ciò fu un pretestu, e li soi fini veri

Eranu ca luntanu 'un putia stari

Di lu timutu eroi da la mugghieri.

Ad ogni costu lu vulia placari

Ed intimu sò amicu essiri arreri,



E in Parigi 'un avennu cchiù chi fari

Spirava, essennu anch' iddu Frammasuni,

Cu tutti l'autri ristari a Liuni.





32.



Si sintia comu fussi 'ntra li spini,

Ma finalmenti partiu pri Liuni;

Junciu quannu lu jornu avia già fini

E chidd' uri parevanu oppurtuni;

S' incaminau cu l'occhi chianciulini

Di lu palazzu versu lu purtuni;

Notu a li servi, trasìu senza stentu

Di la Cuntissa 'ntra l' appartamentu.





33.



A la Cuntissa cci vinni lu risu,

Comu succedi in un simili casu;

A chistu e chidda arrussicau lu visu

E si truzzaru poi nasu cu nasu;

'Ntra sta posizioni a l'improvisu

Scuppau lu Conti, e nun fu persuasu

A prima vista chi Giacobbi fussi

Chiddu chi dda vidia cu l'occhi russi.





34.



Un fulmini a Giacob dd' arrivu parsi Tuttu agitatu da li soi rimorsi, Cridennu chi Cagliostru ddà cumparsi O prevenutu, o pirchi si nn' accorsi. Si aspittava rimproveri nun scarsi, Forza e curaggiu 'un si sintia di opporsi, Tant' era 'nsalanutu a ddu momentu, Di Cagliostru a lu gran risintimentu.



35.



Ma si li morti turnassiru vivi

Si a cunnannati a morti o puru schiavi,

Mentri d' ogni spiranza sunnu privi,

Vinissi sciota la catina gravi,

Sarianu chisti immagini espressivi

Di Giacob, quannu allegru e cu soavi

Tonu Cagliostru avennulu abbrazzatu

Cei dissi: « Amicu, iu t'aju disiatu.





36.



« Ma ti ringraziu prima, e supratuttu

« Di ciò chi li toi genti ora hannu fattu;

« E di li loru travagghi lu fruttu

« Avrà lu munnu doppu brevi trattu.» Ma Giacob di Cagliostru ad ogni muttu

Lu taliava in facci stupefattu

E ancora in attitutini summissa

Vutava l'occhi versu la Cuntissa.

37.



Pocu prima s' avia cridutu persu

Nemmancu era sicuru a stu discursu,

Satiricu lu critti e in sensu inversu

Ed impediri nni vulia lu cursu,

Nun sapia chi Cagliostru era diversu

Nè cchiù sdignatu pri lu fattu occursu;

Ddu fattu allura tristu e intempestivu

L' avia risu oppurtunu autru mutivu.





38.



Di mettiri scumpigghi 'un avia fretta Finchì sperau di agiri senza lutta Perciò a Giacob dda littra fu diretta; Ma poichì ogni speranza già distrutta Ed autru 'un cci ristau chi dda ricetta Subissari vulia la terra tutta, E fu cuntenti chi jittaru chiddi Di un grann' incendiu li primi faiddi.





39.



Giacob si ralligrau quannu sinceri

Canusciu finalmenti ddi palori,

Ma fu dda gioja di un mumentu, e arreri

Si cci strinciu pri spasimu lu cori,



Appi a pruvari li sintomi veri

Di un'omu a cui si dici oggi tu mori

Quannu dissi Cagliostru : « Iu partu e tù



« Resti in mia veci, iu ccà nun tornu cchiù. »



40.



Cagliostru si nai jiu, sturdutu e tristu

Ristau Giacob a dd' annunziu funestu,

E a la Cuntissa dissi : « È un casu chistu

« Cchiù di lu primu orribili, si iu restu; >>>

La Cuntissa stu casu avia previstu

Nè truvau pri rispunnirci un pretestu,

Cci dissi alcuni palori cunfusi,



Curriu 'ntra un gabinettu e ddà si chiusi,



41.



Chi in paisi luntani vulia jiri

Avia dittu Cagliostru a sò mugghieri,

Ma supra supra, e 'un cei fici capiri

Qual' eranu li soi disigni veri;

Di Giacob nun rigennu a li suspiri

Ed oppressa da simili pinseri

Senza la forza di diricci addiu

Perciò fù chi a l'infretta si nni jiu.





42.



Ma di Giacob fu la smania immenza;

Furiusu niscennu da la stanza



Risulviu di 'mpediri dda partenza,

E pirchi spissu l'intentu s' accanza

O cul' intricu o cu la viulenza,

D'ottinirlu a stu modu appi spiranza;

Ed affinchì Cagliostru nun partissi

Tutti 'mpignau li Frammasuni stissi.

43.



Chiamau li principali ad un cungressu

E chiddi cchiù adattati a fari chiassu,

Svilau chi dittu avia Cagliostru stessu

Ch' era decisu a jirisinni arrassu;

Chi chistu era un disignu assai scunnessu,

E chi pirniciusu era stu passu



Cci mustrau cu fortissimi argumenti,

Pirchi li 'nnamurati sù eloquenti.





44.



Quannu Cagliostru 'ntisi lu rumuri

Chi li Masuni già mittianu a fari

Di la sua luntananza pri timuri

E avianu 'mpegnu di farlu ristari,

Cuncipiu chi Giacób nn'era l' auturi

Perciò lu fici subitu chiamari,

Facennu finta chi nenti sapissi

Assittari lu fici, e poi cci dissi:





45.



« Giacob! Iu l'autra vota t' avia dittu

« Chi, si rignanti fussi statu fattu,

« Datu t'avria d' eredi miu lu drittu,

« E cchiù la mia palora è di un cuntrattu;

« Di ciò in cunfirma teni ccà stu scrittu,

E ad iddu ch'era dda mutu e distrattu

Pri dda strana partenza adduluratu

Cci misi 'mmanu un piegu sigillatu.





46.



Lu salutau dicennu: « Iu partu, e poi

« In quali locu iu vaju lu saprai;

« Ma ddà unni vaju veniri nun poi,

«E ciò chi divi fari tu lu sai.

« Tu cu li bravi giacubini toi

« A li mei fini poi giuvari assai,

« E la Cuntissa a la partenza mia

« A tia la lassu, la cunsignu a tia. »





47.



Comu cu velocissimu passaggiu

Indica l' uri sfirrannu lu roggiu,

Si mutau di Giacobbi lu linguaggiu

E di novi argumenti cu l'appoggiu,

Nun sulamenti appruvau ddu viaggiu

Ma acciocchi chiddu canciassi di alloggiu

E jissi quantu cchiù putia luntanu

L'avria ammuttatu cu li proprii manu.





48.



Di apriri ddu sulenni parramentu

Era lu jornu finalmenti juntu

Nè cc' era scusa di differimentu.

Cagliostru pri nun soffriri l' affruntu

Di mustrarisi ddà senza un purtentu

La cirimonia avia ordinatu appuntu

Di quannu pri li liggi di la Setta



Lu gran Coftu va in pompa e in etichetta.



49.



La prumissa sulenni nuvità

Impazienti d' osservari sù

Li Frammasuni chi arrivati ddà

Eranu da dui misi e forsi cchiù.

Speravanu chi chiddu cci darrà

Qualch' autra prova di la sua virtù

E di vistitu cu bizzarra foggia

Tutti allura cuncursiru a la Loggia.

50.



Ma in trasiri dda dintra cu stupuri

Trattinniru li passi in osservari

'Ngramagghiati li stanzi e quasi scuri,

A tutti di truvarisi cci pari



In cammari nun già ma in sepulturi;

Comu di luttu si soli apparari



Lu locu unn' è un defuntu espostu in gala,

Era áccussì addubbata la gran sala.





51.



Era cupertu lu saluni tuttu

Lu pavimentu, li mura e lu tettu

Di niuri drappi e cannili di luttu;

E poi cchiù tristu e ributtanti effettu

Di dd' apparatu pri sè stissu bruttu

Facia la vista di lu laidu aspettu

Di li crozzi di mortu e di li varii

Ddà situati emblemi mortuarii.





52.



Ma l'ura disignata e ghiunta appena

Chi già dd' immenza sala è tutta china;



La curiusità crisci a sta scena

E lu cirveddu a tutti cei scamina;

Ognunu cu la testa nun sirena

L' indiziu vidi ddà di 'na ruina,

Perciò di li Masuni dda prisenti

Surdu e cunfusu un murmurìu si senti.





53.



Stu murmuriu quantunqui vasciu e lentu Si frenau tuttu 'nzemmula a ddu puntu In cui un purteri in niuru vistimentu Cumparsi e dissi: « Lu gran Coftu è juntu. >>> In fatti avia Cagliostru a ddu mumentu, Pirchi timuri nun avia d' affruntu Dda cumparsa facennu in tutta gala, Misu lu pedi supra di la scala.





54.



Scinneru allura quattru Deputati

In custumi Massonicu vistuti



1



Di cira giarna cu torci addumati,

E junti a basciu in dui fila spartuti

Di lu Conti si misiru a li lati,



L' accumpagnaru ossequiusi e muti

Di sta manera pri tutta la scala

Finchì foru a la porta di la sala.

55.



Li Masuni di nomu non oscuru

A ricivirlu pronti si truvaru

E a priparari in gran custumi puru

La volla chi chiamavasi d'azzaru;

Quasi furmannu a li dui lati un muru,

Li nudi spati chisti 'ncrucicchiaru

Sutta di ddu bizzarru baldacchinu

Fici Cagliostru poi lu sò caminu.

56.



Juntu a lu tronu e ddà acchianatu, allura

Sutta si cci pusau 'na gran bracera

Unni di un lignu d'ignota natura

Pulvirizzatu un gran munzeddu cc'era;

Chistu 'ntroduttu appena 'ntra ddi mura

Li profumi esalau di primavera,

Ma cchiù distintu cu gran meravigghia

Cc'era un acutu ciauru di vanigghia.





57.



Supra lu Tronu sò Cagliostru sedi, Si uncia pri un mumentu quannu vidi Tutta dda genti misa a li soi pedi, E sutta di lu nasu si nni ridi; Ma però stu pinseri a l'autru cedi Di sonni a cui ancor iddu pristau fidi E fissu in tali idia cala la testa,

Mutu e cu l'occhi chiusi un pezzu resta.



58.



Nun si senti 'na sillaba, nun cc'è

Cui pipita e stranuta e fa zì zì,

Ognunu taci e sta raccoltu in sè

Senza mancu sapiri lu pirchì;

Nobili, ricchi, e di sangu di Rè

Pirchi Cagliostru è dda stannu accussi;

Mentr' iddu è ancora estaticu, taluni

Iu vi nominerò di ddi persuni.





59.



Cc'era lu Conti Mirabò, Signuri

Di nascita ma scarsu di dinari;

In Curti avria vulutu e gradi e onuri,

Ma a tali puntu mai potti arrivari;

Stu disculu, superbu e cunsunturi

Forti, eloquenti, e di talenti rari

Accarizzannu plebei e citatini

Di junciri spirava a li soi fini.





60.



Cc' era ddà Robispier chi d' Avvucatu

Appena guadagnava qualchi scutu,

E cridennusi offisu e disprizzatu,

Pri vinnitta lu munnu avria sburdutu;

Ma però sempri fintu e 'ntabaccatu

Nun mustrava sta bili e stava mutu;

Tinia vascia la testa, e chiusi l' occhi

Comu li scrupulusi e li santocchi.^

61.



Danton di 'na figura colossali

Chi affittava un cuntegnu signurili

Appi da un strifizzaru li natali;

Chistu guardava comu offiziu vili

La sua prufissioni di ligali,

E quantu era superbu era crudili;

La lusinga iddu avia di fári un sautu

Cu la sua forza pri muntari in autu.

62.



Cc'era Marat chirurgu assai valenti

Chi cu lu bisturinu sempri avanti

Avia la smania di tagghiari genti;

'Ntra lu spitali nni tagghiava tanti,

Cu tuttu chistu 'un era mai cuntenti;

Era lu sò pinseri dominanti



Di fari, acciò 'un ristassi un corpu sanu,

L' anatomia di lu geniri umanu.





63.



Dda sidia Guillotin in cui era juntu

Chirurgicu a meccanicu talentu,



Chi pri tagghiari testi avia a ddu puntu

Cumpostu lu mudellu d'un strumentu;

E a fari prova di l' atroci assuntu

Ogni jornu pri sò divirtimentu



Cunnannava a la pena capitali

Surci, ocidduzzi ed autri nichi armali.



64.



Cc'era lu Marsigghisi Barbarò

Superbu pri biddizza e giuvintů,

Nun avianu cchiù preggiu allatu sò

Li cchiù galanti giuvini Monsù;

Chi a li dumanni soi dicissi nò

Si cridi chi mai fimmina cci fù;

Era chistu scuncertu di li zíti

E flagellu di amanti e di mariti.

65.



Cc'era Lameth astrologu famusu,

A un cantu di la sala stava misu,

Ed avvezzu a guardari sempri in susu

Ddà sidutu tinia lu coddu tisu;

Taliannu lu celu da un pirtusu

E vidia, stannu immobili e suspisu,

'Ntra li pianeti di Saturnu e Giovi

Nova forma di cosi e genti novi.





66.



Cc' era Payne fanaticu scritturi

Chi in alcuni paisi d' ultramari

Cu li soi libbra avia fattu fururi,

E in autri lu vulevanu scannari;

Già riturnatu in Francia da poch' uri

Comu un Masuni di li cchiù preclari

Ddà si truvava, e avia 'nsacchetta un tomu

Di l'opra sua sù li dritti di l'omu.





67.



Cc' era l' impetuusu Desmulè, Lu scaltru e manierusu Petio, L'audaci ed esaltatu Condorsè, Lú prudenti e pacificu Brissò, Lu preputenti e torbidu Foucè, Lu furibunnu orribili Carnò

E David puru artista rinumatu

Cu l'autri 'ntra ddu locu era assittatu.



68.



Chisti e tant' autri celibri francisi Eranu dda dintra la Loggia chiusi, E poi nun pochi di strania paisi Cci nn' eranu pri titulu famusi; Cc'era un Brissarte nautru Lordu 'nglisi, E cu li giubbi e coppuli pilusi Pancroff e Starff ch' appiru la vita Sutta lu polu di la calamita.





69.



Ma chi vi vogghiu diri? di Moscovia,

Di Polonia, di Svezia, di Batavia,

Di Berlinu, di Praga, di Cracovia,

Di Strasburg, di Vienna, e di Varsavia,

Di Siviglia, Toledu e di Segovia,

D' Italia stissa ancorchi gravi e savia

Cc'eranu ma valia pri centu milia



و ....



L' unicu chi cci nn'era di Sicilia.



70.



Chistu è Cagliostru chi all'ultima scena Pinsava allura di la sua furtuna, Chi di un capricciu sò chianciu la pena Com' omu chi a lu viziu s' abbannuna; Ma già si scoti e sullivata appena La testa, e misa dritta la persuna Tra chiddi chi aspittavanu suspisi Allura un novu ciarmuliu si 'ntisi. 71.

L'occhi Cagliostru spinci da la terra Guarda lu Celu, apri li labbra e parra; Comu ciumara chi l'argini atterra, O liunissa chi rumpiu la sbarra, Impetuusa la sua vuci sferra E cu sta furia articulannu sgarra. Ed eccu quali foru li palori Subblimi, venerabili e sonori.





72.



« Cunsumatu è lu tempu e junta è l'ura

« Ch' abbia l' effettu sò la mia palora;

« Di la riforma l'epuca è matura,

« E l'edifiziu vecchiu esisti ancora ?

<< Triunfi finalmenti la natura,

« La forza chi l' opprimi vaja fora;

« Iu vi prumisi di rennirvi eguali

« Liberi tutti, e vui sarriti tali.



73..





« La missioni mia di già è cumpita,

« Già la vampa immortali in mia si astuta,

<< Nicissaria nun è cchiù la mia vita

« E l'esistenza mia di locu muta;

« E finalmenti l' Eternu mi 'nvita

« Ora chi cridi l' opira finuta

« Unni ora sunnu doppu tanti 'mprisi

« L'eroi di lu summersu miu paisi.



74.



« Nun è cchiù tempu di palliativi,

« Di jornu in jornu lu mali è cchiù gravi,

« Iu a lu caminu la strata vi aprivi

« Cu scaltri modi e metodi soavi;

« Ma li palori sù di effettu prívi,

« La prudenza cchiù locu ora nun avi



« La cancrena è spiegata ed un gran sbagghiu

<< Sarria nun fari subbitu lu tagghiu.



(





75.



« Iu dissi, e la palora nun ritrattu

« Chi vui da lavuranti, iu d' architettu

« Un munnu tuttu novu avriamu fattu

« E chi duvia arrinesciri pirfettu;

« L'obbligu d'architettu è sudisfattu,

« In manu vostra lu me pianu iu mettu,

« Di l'esecuzioni d' oi 'nnavanti

« Resta lu pisu a vui da lavuranti.



76.



« Vui truviriti ostaculi diversi,

« Multi ancora cci sù, nè sunnu scarsi,

« A una riforma generali avversi.

« Comu sapiti 'na maga cumparsi

« E su seguaci soi chisti chi spersi

« Sù 'ntra la munnu e fulminati ed arsi

« Vonnu l' amici di ogni nuvità

« Chi gridanu: uguagghianza e libírtà.



77.



« Iu partu da stu munnu, ma però

« Cu mia lu geniu miu nun si nni và,

« Resta vivu ca estinguiri 'un si pò

« E sarrà chista la mia eredità;

« Iu lassu un nomu chi l' effettu so

« Produci in ogni locu e in ogni età

« Tra li niputi e proniputi vostri

« Sempri jirrannu avanti li Cagliostri. >>>





78.



A sti palori si susi a l'addritta

E maistusu ed in calma pirfetta

Spincennu in autu la sua manu dritta



Di licuri si vidi 'na buccetta;

E comu si vibrassi 'na saitta

Supra lu lignu ddu licuri jetta;

A stazioni immediatamenti

Surgi 'na vampa spavintusa e ardenti.



79.



Cu forti vuci 'ntra ddu tempu stissu

Gridau Cagliostru: «Addiu figghi, iu vi lassu »

E di la fiamma 'ntra l'ardenti abissu

Subitu si jittau cu gran fracassu.



Tutti chi avianu in iddu l'occhiu fissu

Impallideru a stu tremennu passu,

E sullivaru centu vuci e centu



Tutti in un puntu un gridu di spaventu.

80.



Ma subitu cu nova meravigghia, In cinniri ridutta la sua spogghia Nesci, e di l'aria lu caminu pigghia, Si spargi, e tutta la sala cummogghia Leggia e suttili comu la pruvigghia; Nni suca ognunu dda vogghia, o nun vogghia, E pirchi avia la vucca spalancata

Robispierre nni agghiuttiu 'na gran pappata.





81.



Dda cinniri assummannu nesci fora

E un fenomenu novu accadi allura;

La ventu, comu avissi la palora

E comu di dda negghia la natura

E lu destinu canuscissi ancora,

Appena chi nisciu da chiddi mura

La trasporta a l'istanti e la diffunni

Unni menu unni cchiù 'ntra li dui munni.





82.



Finiu accussi Cagliostru, ed iu chi in menti

Appi sempri un'idea fissa e custanti

Di catastrofi a chidda differenti,



Nun fici mai palora di li tanti

Soi progetti, misterii e portenti,

Oltri a chiddi descritti pocu avanti,

Pirchi li cridia inutili, e pirchi

Nun mi aspittava chi finia accussi.





83.



Iu m'ingannaya allura, ora però

Chi dd' omu portentusu nun cơ' è cchiù



E avemu vistu già lu fini sò

Cu nautra prova di la sua virtù

Facennu ddu magnificu falò,

E multi cosi ancora ignoti sù,

Affinchì 'un si nni perda la memoria

Lu restu cuntirò di la sua storia.



Fini di lu Cantu XXII.





CANTU XXIII.



1.



Dicia Archimedi ca si avissi avutu

Un puntu da la terra distaccatu,

Di 'na simplici leva cu l'ajutu

Avria tuttu lu globu sullivatu;

E Cagliostru accussi, chidd'omu astutu

Pri lu disignu chi s' avia ideatu,



Fissau la leva in Francia, e ad una scossa

Fu la Società tutta commossa;





2.



E accuminzau di dda pirchi sapia

Ca pri purtari a fini ogni sua idea

Chidda di Francia era l'unica via,

Unni ogni classi sino a la plebea

Cu trasportu indicibili accugghia

Qualunqui novità simplici o rea;

E li modi e capricci di Pariggi

Pri li populi tutti eranu liggi.





179 3.





Cagliostru arrivau in Francia appuntu quannu

Li primi idei si jianu spargennu

Pri abbattiri ogni cultu, ogni tirannu;

Ma in arrivari dda sturdiu vidennu

Comu a dd'epoca illustri nun badannu



Giuvini forti ed omini di seanu

Facianu pompa di filosofia

Sulu pri moda, e pri galantaria.





4.



Iddu cumparsi, ed impruvisamenti

Anchi l'omini e fimmini galanti

Di li cunsigghi di li sapienti

Canusceru l'effetti rilevanti.

Operaru dipoi li soi portenti

Li fantastici sceni ed abbagghianti

E lu munnu si vitti, comu è notu,

Tuttu in trambustu, effervescenza e motu.

5.



A tali effettu cuncurria 'mmiremma,

Ed accriscia interessi a lu gran dramma,

Di lu ritu Egiziacu lu stemma;

Chistu di forma in apparenza stramma

Di la Sicilia era lu notu emblemma,

Ma c'una littra incisa in ogni gamma;

E si canusci chi un misteriu cc'è

'Ntra ddi tri littri un L, un P, e un D.





6.



Pri spiegari un enimma accussi stranu



Un migghiaru di dotti o pocu menu,

Stintaru tantu, ma stintaru invanu;

Perciò jianu spargennu lu vilenu





Ca 'ntra dd' enigmi 'un cc' era nuddu arcanu, E ognunu putia starinni serenu;

Giacchi Cagliostru li facia sultantu

Pri 'un perdiri di Oraculu lu vantu.



7.



Quannu, a casu, Cagliostru appi senturi

Ca chiddi pri vulirisi scusari



L' accusavanu quasi d' imposturi,

Un gran castigu ad iddi vosi dari

Cu nautra prova di lu sò valuri;

E fici un manifestu pubblicari

Pri cui 'nvitava li Spiriti forti

A vidiri la Cena di li morti.

8.



'Ntra dd' invitu sullenni e pubblicatu

Cc' era chi ognunu avria vivu vidutu

Ddu tali mortu chi avissi indicatu,

E chi fussi da multi canusciutu

O di vista viventi, o ritrattatu;

E pirchi lu defuntu 'un sarria mutu,

Putia ciascunu cumparennu ddà

Cunvirsari cu chiddu in libirtà.





Cumparirannu dda comu viventi. Dudici morti pocu témpu avanti, Sei di la classi di li sapienti Li cchiù illustri e famusi, e nautri tanti Sarrianu di l'amici e li parenti Chi numinatu avrianu gli astanti. Pubblicatu l'annunziu cu sti patti Li listi a lu mumentu foru fatti.



10.



:



Juntu lu jornu a l'ura disignala Era-immenza la fudda dda ricota; Truvaru 'na gran sala illuminata Cu 'na sustanza in chiddi tempi ignota. Pri dudici persuni priparata...... Cc'era la menza in forma nun di rota Ma a ferru di cavaddu, e ciò a l'oggettu Chi li morti vinissiru in prospettu.



14.



:



Su la tavula misi in modi esatti

Si osservavanu ddà buttigghi e gotti

E in pari quantità spirlonghi e piatti

Chini di frutti e cibi crudi e cotti.

Ma mentri tutti guardavanu astratti

Tali cosi, 'ntunau la menzannotti;

L'ultimu toccu sò spiratu appena

Di li prodigi si svilau la scena.





12.



Trimau la sala, e 'ntra lu tempu stissu

Di persuni si 'ntisi un certu chiassu

Chị pri arrivari prestu a un puntu fissu

Çci jianu a fudda e cu veloci passu;

Ma poi s'intisi un murmuriu summissu

Quannu a la sala foru pocu arrassu,

Ed era chistu appuntu lu mumentu

In cui duvia sbucciari un gran portentu.





13.



Nisciu Cagliostru cu la nota 'inmanu

Di li defunti ch' avia scrittu ognunu;

Lu stemma di lu ritu Egizianu

In pettu avia, chi tannu era opportunu.

Cu tonu di cui parra di luntanu :

Chiamau li morti allura ad unu ad unu,

E chiddi senza dubbių affamati

Avianu fretta pr' essiri chiamati.

14.



Quali di tutti la surprisa fù

Certamenti descriviri 'un si pò,

E di li dutturicchi cchiù di cchiu

Quannu chiamatu cumpariu Russò,

Poi Voltier, D' Alembert e Monteschiu,

L' abbati Voisenon e Diderò;

A tavula pigghiannu lu só postu

Chisti sidéru l' unu a l'autru 'ncostu.





15.



Ed accussi poi ficiru ugualmenti,

Quannu foru chiamati, di l' aslanti

Li già defunti amici o canuscenti;

In arrivari tra lu stissu istanti

Misiru manu supra l'alimenti

Chi eci stavanu misi pri davanti;

Doppu la prima e secunna purtata

La tavula era quasi sbarazzata.

16.



Quannu li primi morti cumpareru A cchiù d' unu trimau lu gangularu, E pri lu scantu multi si mi jeru; Vulennu autri però mettiri in chiaru S'eran' umbri, o persuni pri daveru, Cci jeru adaciu adaciu, e li tuccaru; Ma vittiru cu orribili stupuri

Ch' avianu peddi, purpa, ossa e caluri.



17.



Intantu li cchiù arditi e curaggiusi L' interrogaru supra varii cosi; Cagliostru a li filosofi famusi Argumenti pulitici proposi; Da tutti a ddi dumanni si rispusi, Ma quannu interrogari unu li vosi In ciò chi riguardava l'autru munnu Tinniru tutti un silenziu profunnu.





18.



Finiu la cena di li morti, e quannu

Li cumminsali stavanu partennu

Ristaru di Cagliostru ad un cumannu;

Chistu cci fici brevementi un cennu

Di lu mutivu di dd' invitu, e tannu

Cci fu un novu spittaculu trimennu,

L'estinti illustri saputu l'oggettu

Di dda cena, lu misiru ad effettu.

19.



Supra li prisintusi e diffidenti

Jittaru sguardi atroci e fulminanti

Comu lu basiliscu e lu serpenti;

Li smanii chi pruvaru foru tanti

Chi si dissiru rei pubblicamenti

Cu gran surprisa di tutti l'astanti;

E nudda inciuria poi ficiru cchiù

Di Cagliostru a la gloria e a la virtù.





20.



Russò e Voltier, di tutti a nnomu, allura Dirigennu a Cagliostru la palora Dissiru: «Egregiu amicu è junta l'ura, « Giacchi è vicina a spuntari l' aurora, « Chi ognunu torni a la sua sipultura, « Nè cc'è permissu cchiù di stari fora. »

E li morti spireru a lu momentu

Comu vampa astutata da lu ventu.





21.



Muti, trimanti, attoniti, cunfusi

Nisceru da ddu locu li francisi,

Chi a vidiri ddi sceni portentusi

Avianu statu pri castigu ammisi.

Tutti tinniru poi li vucchi chiusi

Su li stupenni. cosi visti e 'ntisi,

E mai chi foru ddà dettiru indiziu

Pri lu timuri di lu Sant' Offiziu.





22.



Però Cagliostru 'ntra lu stissu puntu In cui finìa di fari ddu purtentu, E pri dari a li dotti un novu affruntu, E sudisfari un sò segretu intentu Nautru pigghiau periculusu assuntu Chi eccitari duvia novu fermentu; Ma nun timia di strepiti e ruini Pri arrivari cchiù prestu a li soi fini.



23.



L'arcanu chi avia fattu tantu chiassu

Si risulviu di spiegari iddu stissu;

Sin allura di veniri a stu passu

In autru tempu iddu s' avia prefissu;

Ma poi vulennu pigghiarisi spassu

Di ddu partitu avversu e suttumissu,

E li soi idei purtari a cumpimentu

Fici lu. decisivu esperimentu.





24.



'Ntra un suttirraniu, in cui, di li Masuni

Faciansi spissu li riunioni,

Pirchi a l'apertu, di tanti pirsuni

L' affuddamentu dava apprinzioni,

Un Conciliu si tinni a l' ammucciuni;

E allura, cu 'na brevi orazioni,

Cagliostru palisau lu granni arcanu

Chi racchiudia lu Stemma Egizianu.

25.





« L' Elle, lu Pe e lu De cumponnu un muttu

« Chi vui in latinu truviriti scrittu,

« E chi in lingua vulgari poi traduttu

« Dirrà in tri suli termini restrittu

« Lu gigghiu cu li Pedi sia Distruttu (1).

« Iu aspittava autru tempu, ora custrittu

« Da un passu temerariu e indiscretu

« Vi svelu di sta cifra lu segretu.



26.



« Lu gigghiu è emblema d' una Dinastia

« Chi ha purtatu a lu munnu tanti guai, « È lu sustegnu di la tirannia

« E pri l' Eoropa è sparpagghiata assai; «E finchi.chista distrutta nun sia

« Lu munnu libirtà nun avrà mai,

« Iu perciò accuminzannu da stu Regnu. « Di sterminarla pigghirò lu 'mpegnu.»

(1) Lilium pedibus destrue.





27.



Tutti applauderu a li subblimi idei

Di l' immortali generusu eroi

Di la Massunaria li papalei;

E quannu foru canusciuti poi

Da citatini nobili e plebei

Li risoluti intenzioni soi

Di 'ntimari a li Despoti la guerra,

Quasi nni giubilau tutta la terra.

28.



Ma li giudizii umani spissu sunnu,

Cosa chi ognunu sà, tratti in ingannu;

St'omu chi dari libirtà a lu munnu

Prumittia, lu sò sdegnu esagerannu

Contra la tirannia, Brutu secunnu,

Chist' omu autru nun era chi un tirannu,

E cu li mezzi ch' avia 'ntra li manu

Renniri si vulia cchiù di Suvranu.

29.



Nenti menu avia fattu lu progettu,

Doppu chi di li Re si avria disfattu,

Di divintari un novu Maumettu;



Chistu per iddu nun era un sonnu astrattu,

Era certu di mettirlu ad effettu,

Regnannu 'un avria statu sudisfattu

Si 'un ottinia ad un tempu imperiu e cultu;

E stu disignu sò fu sempri occultu.





30.



Li populi però sempri ignoranti Di tali ambiziusi sentimenti, L'esterminiu di tutti li Regnanti Spiravanu da st' omu onnipotenti; Ed aspittannu curiusi ed anzanti La prumissa uguagghianza di li genti, E la riforma di tutta la terra, Tutti si priparavanu a la guerra. 31.

La guerra priparavanu li dotti Cu enfatici palori e gravi scritti; Li Masuni cu sceni di casotti Canciannu robbi, e spargennu birritti; Cantannu pri li strati li picciotti Storii di antichi e celebri conflitti; La memoria onorannu ogni cità D'eroi già morti pri la libirtà.



32.



E cchiù di tutti poi li gazzitteri, Li quali eranu allura di un culuri, Tulti ugualmenti liberali veri Facianu strata a li cosi futuri Ripitennu li dommi e li pinseri Anchi di antichi e canusciuti auturi; In summa pubblicavanu rumanzi D' idei, d' illusioni e di speranzi.





33.



Perciò mentri Cagliostru fu presenti

Nun successiru fatti rilivanti,

E tuttu era fantasticu, e apparenti.

Li populi di Francia, e li distanti

Stavanu tutti ad aspittari intenti

L'esitu di lu sò pianu abbagghianti:



Senza dubbiu un romanticu dirria,

Chi ddu tempu era tuttu puisia.





34.



Ma Cagliostru spiriu, spirutu appena,

Ad una potestà quasi divina

Allurchi subbintrau nautra terrena

'Na trasfurmazioni repentina



Successi di lu munnu 'ntra la scena,

E si mustraru la stissa matina



Com' hannu statu sem pri e comu sunnu

L' ordinarii scuncerti di lu munnu.





35.



Ed infatti; allorchi 'ntra ddu recintu Unni accadiu dd' orribili purtentu, E di l'eccelsu veneratu estintu Mancu ristava un minimu frammentu; Da imperiusa circustanza vintu Cissau ad un trattu lu sbalordimentu; Ognunu arrispigghiannusi rifletti Di dda strana catastrofi a li effetti.





36.



E allura cu ddu tonu di baldanza Chi di un distintu gradu è cunsiguenza, Gridau Riccardu: «Nuddu da sta stanza « S'alluntani si prima nun si penza « Chi s'avi a fari 'ntra sta circustanza « Di gravità terribili ed immenza; << Facemu un provisoriu parramentu « E dica ognunu lu so sintimentu. » 37.

'Ntra ddu congressu cc' eranu fanatici, Filosofi, filantropi, pulitici, Di la massunaria setti scismatici,

Tutti a vicenna oppusituri e critici;

Però a Cagliostru i' ubbidianu estatici

Li vivi 'ngegni e li cirveddi stitici,

L'azioni apparenti sutta d' iddu

'Un diffirianu mancu di un capiddu.





38.



Ed ora chi lu gattu nun cc' è cchiù

Li surci 'mbrugghiu si vittiru dda;

Si misiru a l'istanti a tu pri tù

Principii opposti e opposti vuluntà;

Pri junciri a lu scopu allura fù

Proposta or una or autra novità,

L'idea di l'unu all' autru 'un paria bona,

E in sustanza si fici 'na centona.





39.



Li Frammasuni simplici e vulgari Chi da Cagliostru avianu 'ntisu diri Chi comu frati si duvianu amari Dicianu: « Pirchi mai tanti raggiri,

« Di cosi novi chi nn' avemu a fari ?

« Tantu luntanu nun avemu a jiri;

« Pri rifurmari lu munnu Cagliostru

« Detti la mmustra 'ntra l'Ordini nostru.



40.



« Paci, cuncordia ed amicizia sunnu

« Li basi su li quali tutti stannu

« Li delizii e li beni di lu munnu,

« É la Società filici fannu;



«Nun cci voli autru metodu secunnu

<< Chistu sulu ripara ad ogni dannu,

« Cu reciproca stima in auti e vasci « Mori lu vecchiu, e un novu munnu nasci.»



41.



Li pulitici allura a stu discursu Gridaru forti: « È chistu un tempu persu!

« Di sula vuluntà cu lu succursu

« Vui spirati canciari l'universu?

« Li passioni fannu lu sò cursu,

« Ognunu voli tuttu a lu so versu,

« Lu Frammasuni ch' avi forza ed oru

<< Chiuttostu chi li Frati ama li Soru.





42.





« Di la società l'ordini esiggi

« Di un bon sistema li putenti appoggi

«E la difisa di severi liggi.

« Dacchi lu munnu si furmau sin' oggi

« Di libirtà 'un si trovanu vistiggi,

<< Bensì di fantasia bizzarri sfoggi.

« Pri riparari a li prisenti mali

« Si fazza un gran cungressu di Ligali.



43.



L'entusiasti ficiru un fracassu

Gridannu forti cu lu visu russu:

« Abbassu li dutturi! abbassu! abbassu!

« Chi vonnu in tuttu mettiri lu mussu



«E di li liggi si pigghianu spassu;

<< Chisti per iddi hannu flussu e riflussu

« E cu stu ficca e slicca pri cui stà

« La raggiuni a la fini nun si sà.





44.



<< Nui li preparativi avemu fattu «Pri la riforma di lu munnu tuttu,

« Sarrà in viguri lu sullenni pattu

« Chi ambizioni e frodi hannu distruttu;

« Ora lu schiavu avrà lu sò riscattu,

« Di l'Universu finirà la luttu,

« E li principii nostri sù conformi

« A chiddi chi 'nsignau I croi chi dormi.».





45.



Ma Giacób, comu fussi veramenti L'eredi presuntivu di un regnanti O pri lu menu un sò Locutenenti, Cu sfrazzu e gravità si fici avanti Dicennu: « Tutti nun sapiti nenti « Siti di li misterii gnurant i « Cu li quali l'eroi ch' avemu persu « Vulia dari autra forma a l' Universu.



46.



« Noti a mia sulu sù li soi pinseri,

« Fici a mia sulu di li soi primuri

« La cunfidenza pochi jorna arreri,

« E nni affidau l' effettu a li mei curi;

« Pri aggiustari lu munnu mezzi veri

« Li palori nun sunnu e li scritturi;



1



« Fannu Bau-bau! li chiacchiaruni, e poi

« Ognunu timi e pensa a fatti soi.



47.



<< È inutili parrari di contratti,

« Di preminenzi, di ragiuni, e dritti,

« Lu Judici cui è di tali patti?

« Cui decidiri pò supra sti scritti?

« Addunca, amici mei, cci vonnu fatti

« A tali estremità semu custritti,

« Cagliostru vi l'ha dittu chiaru chiaru

« Lu tagghiu a la cancrena è lu riparu.





48.



A un canciamentu di li sorti umani

* D'omini stissi 'na classi si opponi,

Li sforzi tutti rinnirianu vani

«Preputenza, Avarizia, Ambizioni,

<< Ed a reguli novi e novi piani

<< Nun cidirianu chisti cu li boni;

« Si nun si veni ad una aperta guerra

« Giammai rispiru pigghirà la Terra.



49.



« Cchiù assai di li pulitici e fantastici,

« Cchiù di li metafisici e sofistici,

« Cchiù di li pedantischi idei sculastici,

« Cchiù di Rumanzi, d' Epigrammi e Distici

« Hannu operatu già cu mezzi elastici

«E cu maneri veramenti artistici

« Li Giacubini mei; lu passu è datu,

«E vidriti lu munnu rinuvatu. >>>



50.



L'ardiri di Giacób parsi un insultu

Ca si dicia da lu gran Coftu scellu

Pri dari effettu a un sò disignu occultu

Dignu d'un Gotu, o d'un feroci Celtu;

Perciò cu tonu francu, e russu in vultu

Gridau Monsù Girond, giuvini sveltu:

« Addunca st'omu a lu munnu pripara

« Di lacrimi e di sangu 'na ciumara?





51.



« Cagliostru indizii nun nni detti mai



« D'animu duru e di perversi idei,



« Mezzi pri cunsiguiri nn' avia assai



« L'onuri di l'antichi Semidei;



« Forsi avrà dittu, allura ch' appi guai,

« « Mora Sansuni cu li Filistei».

« Però di un dispiratu a tali brami

« Lu pristari la manu è cosa infami.>>>



52.



Ciò sintennu Giacób sotau 'ntra l'aria,

Strinciu li denti e addivintau 'na furia;

Poi da una parti e la parti cuntraria

Di vuci e insulti nun cei fu penuria;

Cci dicia chiddu, bestia sanguinaria !

Chistu cei rispunniu cu nautra 'nciuria,

Si facianu amminazzi di luntanu,

E finalmenti vinniru a li manu.

53.



Paria 'na zuffa d' arraggiati cani,

Una lutta paria di dui assassini,

Ristari affattu nun putianu sani

Pri pugna e pri cazzotti senza fini,

E pirchi 'ntra ddi tempi nun luntani

Eranu ancora in usu li cudini

Appi Girónd lu 'ngegnu e la distrizza

Di affirrari Giacobbi pri la trizza.





34.



E poi da l' occhi jittannu faiddi

Cu lu pugnu, unni forsi avia li caddi,

Cci strappau da la testa li capiddi

Chi a pinnuluni avia supra li spaddi,

E di jornu Giacób vitti li stiddi;

Pri chisti pila cu tutti li taddi

Scippati, cci produssiru turmenti,

Pri cui quasi pirdìu li sentimenti.

55.



E pirchi chistu ristau senza cuda

Li Giacubini poi misiru in moda

La testa di capiddi quasi nuda,

Usu chi ancora si apprezza e si loda,

Pirchì nun dà 'mmarazzu e nun si suda;

E chista fù l'unica cosa soda



Chi ristau di ddu tempu, in cui si vosi

Dari autra forma all' omini e a li cosi.





56.



L' assimblea spittatrici di sta lutta

Stetti a guardarla un pezzu stupifatta,

Ma poi la scena divintata brutta,



La giuvintù pri tali offiziu adatta

Li spartiu, ma Giacób in cui distrutta

Nun è la forza, e pri la bili scatta,

A sangu caudu, furibunnu grida,

E 'ntima a lu nnimicu una disfida.





57.



Perciò a ddu puntu cu modi irruenti

Jittaru 'nterra tutti dui li 'nguanti,

E cu li testimonii presenti,.

Comu l'antichi cavaleri erranti,

Gridaru: « Guerra!) e immediatamenti

Ammuttannu a cui cc'era pri davanti

Senza mancu cchiù diri 'na palora

Cu gran furia di ddà nisceru fora.

58.



Ma di sti dui rivali a la partenza

Di novi strilli risunau la stanza,

Un secunnu cuntrastu s' accumenza

E di un accordu nun ec'è cchiù spiranza;

Dicianu alcuni di bona cuscenza,

« É finuta ogni idia di fratillanza,

« Morsi cui morsi! è ruttu ora lu frenu,

« L'armunia in un mumentu vinni menu.».



59.



Infatti accussi accadi a li famigghi

Appena chi lu Capu si la cogghi,

Lu 'ndumani scaminamu li figghi,

Pretenzioni novi avi la mogghi,

Cchiù nun esisti cui duna cunsigghi,

Nun cc' è cui duna riparu a li 'mbrogghi,

Nun cc'è unioni, e si liti s' adduma

Lu patrimoniu allura si cunsuma.





60.



Cu idei diversi e opposti opinioni

Niscianu da la Loggia li Masuni,

Ed ostinati li tinti e li boni

Nun sintianu di l'autri li ragiuni;

Ciò ch' avi a fari ognunu si proponi,

Hannu un partitu già li dui campiuni,

E pri unirisi a chiddi s' incamina

Cui pri Girónd cui pri Giacób inchina.





61.



Però la classi nobili e la ricca Cunfusa si grattava la pilucca; Avia la gula strangulata e sicca E si sintia di aloi china la vucca. « Ciò chi Giacób pritenni nun è picca» Dicianu tutti: «e si stu ciumi sbucca, « Cụ cui purgari iddu vurria lu munnu, « Ricchizza e Nobiltà restanu a funnu.>>> 62.



Anchi la classi di li sapienti.. Dicia: « Si sti scuncerti vannu avanti « Tuttu è pirdutu e 'un si farrà cchiù nenti.>>> Cunchiudia chi Giacób era un birbanti, Ma chi Girónd avia statu 'mprudenti. Cu sti riflissioni e cu sti scanti

Niscianu da la Loggia e chisti e chiddi 'Nfucati alcuni ed autri musci e friddi.





63.



Intantu alcuni cchiù giudiziusi



Davanti di la porta eranu misi

Dicennu a tutti: chi li vucchi chiusi



Tinissiru pri 'un essiri derisi,

A causa di ddi sceni scannalusi

Chi da prufani 'un foru visti e 'ntisi.

Ma 's' ingannaru eridennu accussi



Ed ora sintiriti lu pirchi.



64.



Rebéc quannu ristau 'mmenzu la strata

Doppu la zuffa cu dda bestia avuta,

E fu da la carrozza abbannunata,

Stetti pri un pezzu immobili e sturduta;

Ma poi, comu si fussi arrispigghiata,

Pinsau, chi, benchi stanca ed abbattuta,

Era custritta a circari un riparu

Nun essennucci dda casa o pagghiaru.





65.



Però accussi agitata lungamenti

Nun duvia stari pri ddi campi erranti,

Pirchi nisciutu nun vi sarà di menti

Chi da Cagliostru nun multu distanti

Allura si truvava pri accidenti,

E perciò caminannu e jennu avanti

Sempri incerta, a l'urvisca, ed a tantumi

Si truvau 'atra la strata di Liuni.





66.

Idda a Liuni 'un cci avia jutu mai,

Troppu però dda strata canuscia

Unni tanti 'nfelici e tanti guai

Pri ddi scritturi cagiunatu avia;

A ghiunciri a Liuni un stetti assai

E da quantu osservava pri la via

Cumprisi allura chi 'ntra la cità



Cc' era ddu jornu qualchi nuvità.

67.



Duvennu stari cu lu labbru chiusu

Di tali nuvità nenti avria 'ntisu,

Ma lu populu stissu curiusu

Di l' incirtizza cci livau lu pisu,

Accumpagnava un trenu maistusu

Di carrozzi, unni in pompa cc' era misu

Lu ciuri ciuri di li Frammasuni

Pri lu cungressu vinuti a Liuni.



68.



Rebéc quannu ddu trenu era già juntu A lu purtuni di lu parramentu Unni autri ancora 'ntra lu stissu puntu Juncianu, 'un vosi perdiri un momentu; Acchianau susu in menu chi lu cuntu, Benchì nun senza sforzi e senza stentu; Di la gran sala a un angulu si misi E accussi fu chi tuttu vitti e 'ntisi.





69.



Ed eccu quali foru li accidenti

Pri cui doppu chi nn' era assai distanti



Potti Rebéc truvarisi presenti

A ddi fatti bizzarri e 'nteressanti

E di li quali 'un si nni sappi nenti.

Idda doppu ddi sceni stravaganti,

Essennu tutti da la Loggia fora

Autri nni vitti curiusi ancora.





70.



'Ntra lu chianu aspittannu li carrozzi

Chi avianu pri accustarisi 'mmarazzi,

Di strani fantasii facianu sbozzi

Li dui partiti comu tanti pazzi;

Unu cu l'autru a rumpirsi li crozzi

Si mustravanu pronti li smargiazzi;

Li timurusi a vuci vascia e friddi

Facevanu cumbricculi 'ntra d' iddi.

71.



Giacób pri la firita assai sturdutu

Era da 'na gran chiurma atturniatu,

Girond a la vinnitta risolutu



Facia sfoghi cu chiddi ch'avia allatu;

Riccardu pri un pizzuddu stetti mutu

Poi cu lu tonu di un'omu di Statu

Parrau cu lautri di lu cetu sò



Dicennu: « In Francia cchiù stari 'un si pò. »





72.



Un gruppu di fantastici picciotti

Chi studiannu brusciuri e gazzetti

Avianu addivintatu tantu dotti

Da fari piani, calculi e prugetti,

'Ntra ddu mumentu jittavanu botti

Lu titulu adattannucci d' insetti,

E barbari chiamannu tutti chiddi

Li quali nun pinsavanu com' iddi.

73.



Ora ccà ed ora dda Rebéc girannu,

Li diversi discursi jia sintennu;

Palori nni pirdia di quannu in quannu,

Ma però cci supplia cu lu sò sennu;

Prugetti 'ntisi dda d'immensu dannu,

Desolata previtti in modu orrennu

Cu lu flagellu d'intestina guerra

La Francia prima e poi tutta la Terra.





74.



Si avanzau di Cagliostru un carriaggiu Ch'era tinutu 'ntra lu stissu pregiu, Benchì chiddu cridissiru in viaggiu; 'Ntra sta carrozza, chi lu privileggiu Avia di primu e liberu passaggiu, Sfattu Giacób pri ddu trimennu sfreggiu Fu traspurtatu, e truvau la Cuntissa Ch' avia jutu a pigghiarlu idda stissa.





75.



A quanti lu videvanu abbattutu

E chi lu cozzu avia 'nzanguniatu

Cci dicianu chi essennu 'nzallanutu

Traballannu un gran scoppu avia pigghiatu,



Ma pri la trizza, pri daricci ajutu,

Unu lu tinni chi cci stava allatu,

Però essennu longu e troppu finu

Cci ristau 'ntra li manu lu cudinu.

76.



Doppu di chidda s' affuddaru poi

Li carrozzi, li quali eranu assai,

E Girónd lu secunnu di dd' eroi

Di gridari partennu 'un cissau mai;

Partiu Riccardu cu l'amici soi

Scantati tutti e prevedennu guai,

'Nsumma li Forasteri e li Francisi

Parteru pri li proprii paisi.





77.



'Ntra ddu scumpigghiu e dda cunfusioni

Di brocci, tudischeddi e tudiscuni

Rebéc per idda 'un nni truvava boni

Pirchì cc' eranu genti a munzidduni;

Ma stannu all' erta ed in attenzioni

Un galessi scupriu cu dui persuni,

Senza badari unn' eranu diretti



Si cei assittau darreri, e ddà si stetti.





78.



Cc' eranu 'ntra ddu lignu dui Tudischi



Ch' avianu cunfidenza cu li ciaschi,



E caminannu in tempi un pocu frischi

Ciusciavanu pri strata e avianu baschi;

Buttigghi di zammù, di rummu e 'mmischi



Niscianu a chisti quasi da li naschi;

Rebéc chi cơ' era misa pri darreri

S' addunau tardu ch' eranu frusteri.





79.



E doppu varii jorna di viaggiu, Ora 'mmenzu 'na valli o supra un poggiu, Travirsannu ora un burgu ora un villaggiu, Ed in varii lucanni avennu alloggiu, Trimau Rebéc di un ciumi a lu passaggiu; E nun avennu nè guida nè appoggiu Cu l'occhi russi e cu la facci zarca Cu chiddi si jittau dintra 'na varca.



80.



E quannu 'nterra poi lu pedi misi

Allura veramenti si cunfusi,

Vitti autri cosi, autru linguaggiu 'ntisi,

Chi "un era in Francia subitu cunchiusi;

Idda era dunca 'ntra straniu paisi

Di cui nun canuscia li lochi e l'usi,

Di turnari a Parigi avia la smania



E frattantu dd' afflitta era in Germania.





81.



Li dui scinnuti truvaru un carrettu

Ddà distinatu ad un sirviziu esattu

Doppu chi di lu ciumi pri lu lettu

Lu passaggiu li genti avianu fattu;

Rebéc s' arrampicau supra lu tettu,

E doppu di caminu un brevi trattu

Junceru in una piccula cità,

Di lu viaggiu lu fini era ddà.

82.



Di 'na casa a la porta pri davanti

Si firmau lu çarrettu finalmenti,

Li dui scinneru 'ntra lu stissu istanti

E Rebecca di dda scinniu ugualmenti;

Ma nun pottiru chiddi jiri avanti



Chi ad incuntrarli tutti li parenti

Nisceru allegri da la casa fora



E mogghi e figghi e niputeddi e nora.



83.



Rebec vitti e capiu chi unu di chiddi Era di l'autru patri e paria foddi, Pirchi avia russi russi li masciddi E caminannu avia li gammi moddi; L'autru era patri di li picciriddi Chi si accicciaru subitu a li coddi Di tutti dui, perciò cimiddiannu Stava quasi pri cadiri lu nannu.





84.

Dintra la casa poi traseru tutti

E siccomu a chidd' ura era già notli

Cci fu di sasizzuni e di prisutti

'Na cena chi spirìu 'ntra quattru botti,

E li buttigghi anchi lassaru asciutti;

Rebecca nenti capitari potti



Sulu aggranfau, pri dispirata, un pani

Ch' era misu di parti pri lu cani.





85.



Ma di riposu nun avia spiranza Cchiù chi talia, ch' esamina, chi penza, Un angulu nun trova in nudda stanza Unni ammucciari pò la sua prisenza, Comu di pratticari avia l' usanza ; Ddà nun cơ' è nè ripostu nè cridenza E 'ımmarazzata è la cucina puru Pirchi lu cani e dda chiusu a lu scuru. 86.

E quannu fu astutata la cannila Di dda casa unni mancu cc' era sala Grapiu la porta e aggruppannu li fila A dormiri si misi 'ntra la scala; Appena fattu jornu si la sfila, E doppu 'na nuttata accussi mala Era da lu pinseri turmintata

Di comu avia a passari autra nuttata.





87.



Quasi quasi avia scantu a caminari, Dava dui passi e poi turnava arreri, Un sapia unn' avia a jiri e ch' avia a fari, Ma finalmenti cei vinni in pinseri Ca 'ntra la vurza ancora avia dinari, Nuddu la canuscia di ddi frusteri, E Cagliostru nun era o vivu o mortu Cchiù 'ntra lu casu di faricci un tortu.



88.



Critti perciò chi si putia scupriri

E chi li robbi, comu sulia fari,

Bisognu nun avia cchiù di rapiri

A li mircanti ed a li lavannari,

Facennu pri la Francia li soi giri

Pigghiannu oggetti e lassannu dinari,

Nè circari duvia cchiù occulti tani



Durmennu spissu 'nterra comu un cani.



89.



Risolsi allura e si livau l' aneddu E di poi cumpariu comu un pupiddu; Abiti novi avia, novu cappeddu Accattannu in cuntanti e chistu e chiddu, E si pruvitti ancora di un manteddu Pirchi ddà cc' era un clima troppu friddu. Si stabiliu 'ntra 'na lucanna unn'era Pri casu ancora ebrea la lucannera.





90.



Di gattiari chista avia l' usanza

Cu l' avvinturi di bedda apparenza,

E pirchi ddu picciottu era in sustanza

Di biddizza la vera quint' essenza,

Spissu spissu cci jia dintra la stanza

E cci scherzava. ddà cu cunfidenza;

Rebéc cci facia prima 'na risata

Poi fici qualchi sgarbu a dda sguajata.





91.



E prima di viniri a sta ruttura Cci avia datu cchiù voti la prighera Di circari 'na pubblica vittura O si qualch' autra occasioni cc' era, Pirchi in Francia vulia jiri addrittura; Ma quannu poi nun la truvau sincera Idda circò autri mezzi, e ad autri banni Si misi a fari li stissi dumanni.



92.



Ma a cui spiava cci dicianu tulli

Ch' eranu di la Francia pri li fatti

Li rapporti reciproci interrutti;

Ed appizzati cci mustraru in fatti

Alcuni banni ancora nun distrutti

Pri cui cu gravi peni e mezzi esatti

A qualunqui carrozza e dilige nza

Si pruibia pri Francia la partenza.





93.



Sta nutizia la misi in firnicia;

Ma 'ntra stu tempu l'irritata ebrea

L' avia dinunziatu comu spia;

In ogni straniu 'ntenzioni rea

Suspittava l' Austriaca pulizia,

E accettau di dda fimmina l'idea;

E Rebéc caminannu fu arristata

Misa in prigiuni e a cammara sirrata.





94.



Nun cci fici gran casu sta cattura

Pirchi avia sempri pronta la manera

Di nesciri di ddà senza paura.

Vulia sapiri la causa qual era;

Sta curiusità doppu qualch' ura

Cci livau un omu cu facci severa,

Cu coddu tisu, e lu panzuni unciatu,

Chi l'apparenza avia d'un Magistratu.





95.



Chistu cu seriu aspettu e tonu gravi...

Su la patria, Iu nnomu, e li mutivi

Pir cui ddà vinni, certamenti pravi,

L' interrogau cu modi suggestivi;

Rebéc cu la vucidda sua suavi

Dava risposti d' ogni sensu privi

Acciò chi chiddu lu cridissi un babbu,

E di lastuzia sua si facia gabbu.





96.



Si fici seria e tinni l'occhi aperti

Quannu cci dumannau si aveva carti,

Gazzetti, e libbra sfusi o cu cuverti

O di supra o nascosti in qualchi parti;

Chi nun un' avia rispusi; e comu certi

Di la malizia sua cridennu l'arti,



« Sta robba, dissi, iu nun putia riciviri

« Pirchì nun sacciu leggiri nè scriviri. »





97.



Di cadiri svinuta in puntu stetti

Quannu assaltari da chiddu si vitti,

E fora cci tirau da li sacchetti



Li tantu cari e priziusi scritti;

Furibunna, a li smanii si detti,

E chiddu allura veru reu lu critti,

E poi dissi: « É pruvatu lu delittu



« Giacchì ammucciatu si tinia stu scrittu. »



98.



L' occhi cuverti avia da 'na caligini,

Di bianca cira cumparia un' immagini,

Cci girava la testa in gran virtigini,

Avia d' idei tremenni 'na farraggini;

Di la ruina sua vidia l'origini

'Ntra la suttrazioni di ddi pagini;

Si poi l'appi e nisciu da tali 'mpacciu

Nun pozzu dirlu pirchi non lu sacciu.





99.



Comu finiu nun sacciu e mi dispiaci, Sacciu però chi mentri dd' infelici Da la patria luntanu 'n avia paci E pri l'immensa perdita chi fici Fu da ddu tristu magistratu audaci Ridutta all' ossu e misa 'ntra la pici, Tantu in Parigi chi in tant' autri banni Succidevanu allura cosi granni.

Fini di lu Cantu XXIII.





CANTU XXIV.



1.



Lu disturbu in Parigi era tremennu

Ed avia accuminzatu sin da quannu

Cagliostru, chi turbatu avia lu sennu,

Detti a Giacób ddu primu cumannu

Pri fari cosi chi poi nun si ottennu,

E li soi genti ficiru ddu dannu

Chi si diffusi pri tuttu lu munna

Di Cagliostru pri l'ordini secunnu.





2.



Lu populu in Parigi era scuetu;

Di la cità ogni jornu e in ogni latu

Li furti nun facevansi in segretu,

E si vidia cchiù d' unu assassinatu;

Era lu primu e lu secunnu cetu

Da dd' orribili fatti spavintatu,

Nuddu di jornu e peju 'ntra lu scuru

Pri li vii caminannu era sicuru.





213





3.



E lu tirruri accrisciu cchiù di cchiù

L' annunziu di un' orrenna novità

Pri cui in allarmi ed in tumultu fù

Cchiù assai di prima tutta la cità;

Si dicia chi Giacób già misu in sù

Da Cagliostru, arrivava appuntu ddà

Cu titulu di sò Locutenenti



A la testa di esercitu putenti.



4.



St' esercitu era in fatti priparatu

Da qualchi tempu ed era già arricotu;

Allura chi l'annunziu nni fu datu

Tutta Parigi fu in scumpigghiu e motu;

Cui facia vuci comu un dispiratu,

Cui si 'nfilava dintra cotu cotu;

La sula plebi ce' era 'ntra la via

Cummossa da frenetica alligria.

5.



Di assaltari Parigi cun effettu

Lu disignu Giacób avia già fattu;

Iddu appi a stari multu tempu a lettu

Pri midicari lu sò cozzu sfattu;

'Ntra stu tempu criscia lu sò dispettu

A la chiaga pinzannu e a lu maltrattu;

Guarutu appena, e appena fu a l'addritta

Si priparau a l' istanti a la vinnitta.





6.



Essennu finalmenti assicuratu

Ch' era già prontu e tuttu arricugghiutu Un esercitu immenzu e beni armatu

Detti a Lorenza l' ultimu salutu;

Poi a Robispier ch' era lu sò avvucatu

Pri qualunqui accidenti imprevedutu

Di Cagliostru affidau lu tistamentu,

E partiu pri l'armata a lu mumentu.





7.



Girónd sbattia 'ntra ddi mumenti critici

Comu s'avissi dulura reumatici

O turmenti di mali sifilitici;

Poi fici cu li finti demucratici,

Cu li dutturi e li savii pulitici,

E cu li timurusi aristocratici

Un cungressu, e a l'istanti fu cunchiusu Di fari un armamentu stripitusu.



8.



Armau li magistrati e li ligali,

Li capi di famigghi signurili,

Pussissuri di funni e capitali,

Li regii impiegati e li civili,

E medici, e nutara, e spiziali,

Traficanti a l'ingrossu e la suttili,

Mastri di scola e monaci, e parrini

Veri nnimici di li Giacubini.





慶





.9.



Eranu tutti chisti in maggior parti O quasi vecchi, o difittusi, o storti, Sulu di pinni, calamari e carti Si sintianu taluni, ancorchi forti; Autri di stigghi e di strumenti d' arti, Stannu assittati davanti li porti; Spati e scupetti cci nn' eranu assai Chi nun un' avianu maniatu mai.



10.



Lu cumannu supremu di st' armata In tri divisioni ripartuta

L'appi Girónd, benchi nun pubblicata

Fussi la zuffa cu Giacobbi avuta;

Chistu purtava pri fama acquistata

Di saggizza da tutti canusciuta,

E di curaggiu in qualunqui cimentu,

Lu nomu di lu sò Dipartimentu.





11.



Si misi in marcia l'esercitu allura E superbu spincia la sua bannera; Nuddu mustrau signu di paura, Sulu a li donni aggiarniau la cera; Spinta a marcia furzata e cu primura Arrivau prestu a la campagna, unn' era A la vicina lutta priparata La Giacubina poderusa armata.





12.



Ma quannu vilti un'immensa chianura China di genti armata para para, E la muntagna in cui sinu a l'altura Anchi l'armati cc' eranu a migghiara, La truppa di Girónd si ferma allura Ed a jiri cchiù avanti nun si vara, Pirsuasa chi in facci a stu 'nnimicu Tutta la forza sua nun vali un ficu. 13.

Chi si sperava da dda legioni

Cumposta di pacifici persuni

Pri chiacchiari e cunsigghi sulu boni,

Di ricchi grassi e nobili putruni?

Canciaru a lu mumentu opinioni,

Appiru carità di lu panzuni



E di chisti un gran nummaru dicia:

<< Santi pedi ajutatimi, e spiria. >>>





14.



Ed oltri a tutti chiddi chi scapparu

Fu un casu scannalusu pri daveru

Ca riggimenti sani disertaru



E a lu nimicu esercitu si uneru;

Letterati, pueti ed un migghiaru

Di nubilicchi chi 'un valianu un zeru



Ficiru lega cu li Giacubini

E si tagghiaru allura li cudini.





15.



Sulu Girónd cu li soi paisani,



Cu li soi valurusi Girondini



'Mpittava, e l'autri stavanu luntani

Di la battagghia a vidiri lu fini;

Ma comu assicutatu da li cani

Scappa lu lupu tra vausi e tra spini

Spireru chisti finuta dda lutta



Pirchì finiu in manera troppu brutta.



16.



Mentri li Giacubini, comu muschi,

Cacciavanu li timidi fuggiaschi

E trattavanu in modu troppu bruschi

Li pochi chi facianu li sinaschi,

Girónd cu l' occhi pri la raggia 'nfuschi

Jittannu focu fora di li naschi



Facia cosi chi pochi in guerra fannu

Chi a tempi soi nun avria fattu Orlannu.





17.



A tutti chiddi ch' avia pri davanti

E chi vulianu fari li valenti

Facia cu colpi orrenni a tutti quanti

Muzzicari la terra cu li denti;

Giacób ch' era di dda pocu distanti

Appena s' addunau di ddi purtenti

A l' impruvisu cci scuppau di ciancu

E cci fici satari l'occhiu mancu.





18.



Girónd sturdutu lu nimicu attacca Ma chistu 'mpettu la spata cci ficca, Allura cadi e muribunnu assacca Ed a fontana lu sò sangu spicca; E mentri da lu corpu si distacca Lu spiritu niscennu a picca a picca, Cu un dulurusu gemitu profunnu Gridau: « Tuttu finiu...Poviru Munnu!!



19.



Giacób, superbu di la sua vinnitta, 'Ntra ddu mumentu da la testa tratta La russa Giacubinica Birritta, 'Mpunta la spata subitu l'adatta; Chista comu trofeu spinci a l'addritta, E grida in modu chi quasi nni scatta : « Giacubini! stu jornu 'ntra la storia « Sarrà lu primu di la vostra gloria. » 20.

Vincituri Giacób chinu d'orgogghiu Gunciatu tuttu e tisu comu un brigghiu Si cridia triunfanti in Campidógghiu E cu l'addauru supra di lu gigghiu; Ma di la storia sua sgarrau lu fogghiu, Pirchi misu l' esercitu in bisbigghia, Ruttu ogni frenu 'ntra ddu primu jornu Nun calculau lu Generali un cornu.





21.



Vulennu chistu sedari 'na zuffa,

Un mascanzuni cci detti 'na boffa,

E facennu lagnanza di 'na truffa

L' ammuttaru di spini 'ntra 'na troffa;

E forsi allura fattu avria la muffa



Si pri grazia 'un cci davanu la coffa,

Giacchi taluni gridavanu spissu:



« Chissu chi voli? sparamucci a chissu!



22.



E comu un cani ch'è vastuniatu

Si nni jiu mutu mutu e cotu cotu,

Mancu pri menti mai cci avria passatu

D'essiri espostu a ddu gran tirrimotu;

A la sua casa jiu drittu tiratu



Cu feli 'nyucca e cu lu corpu sciotu,

Pri fari lu raccuntu a la Cuntissa

Di ddi guai di cui causa era idda stissa.





23.



Infatti pirchi d' idda amanti fü Avia persu giudiziu e libirtà, Di Cagliostru suffria la schiavitù Pri nun aviri dittu passi-ddà; Lu donu di sò mogghi potti cchiù A 'ncatinari la sua vuluntà, Pigghiau l' assunto, ottinuta ddà gioja, Di fari un novu incendiu di Troja.





24.



Ma cu 'na troja cchiù, 'na troja menu

Lu munnu 'un si scumposi e ristau sanu,

Nè suffriu dannu nudd' autru tirrenu;

Quannu però 'ntra lu spiritu umanu

Si truvava diffusu lu vilenu



D'un desiderių immensamenti stranu,

Mossa, a causa di st' Elena dda guerra,

Scuncirtata nni fù tutta la Terra.





25.



Juntu a la casa sua Giacób currennu

Subitu la Cuntissa jiu circannu;

Chiama li sirvituri e chisti vennu,

Ma la patruna unn'è diri nun sannu;

E di l'avutu trattamentu orrennu

Appi a pruvari poi cchiù gravi affannu

Ca sappi tuttu, e cci vinni lu scotulu

Pirchi la junta fù cchiù di lu rotulu.





26.



Sappi chi la Cuntissa avia fujutu Cu un turcu o cristianu arriniatu, Chi disiu di acquistarila avia avutu Quannu in Turchia fu esposta a lu mircatu; Giacób a sta nutizia stetti mutu; Doppu aviri lu munnu scuncirtatu, A li pirturbaturi dannu scola, La sua scena cumpiu cu 'na pistola.





27.



Mortu Giacób, di Robispier in manu Ristau di dd' omu chi di lu distinu Decisu avia di lu generi umanu Lu listamentu, e allura st' assassinu Chi di Cagliostru cuncipiu l'arcanu, Subitamenti si misi in caminu

Versu ddi squatri, chi d'allura in poi Riguardau sempri comu proprii soi.



28.



Fratantu senza čapu e senza frenu L'impetuusu vulgu Giacobinu. Facia quasi trimari lu tirrenu Facennu eccessi in tuttu lu caminu; Cu vampi enormi di pagghia e di fenu Abbruciava ogni casa, ogni casinu, E di li pussidenti e li signuri

Devastava li campi e li lavuri.



29.



Unni 'ncuntrava o statui o monumenti

Di l'omini famusi, o dominanti

E di francisi antichi sapienti

Si li livava tutti pri davanti,

E mancu nni lassava li frammenti;.

Comu li Goti on Vandali briganti

Vulia cassari affattu ogni memoria

D'epuchi illustri di la patria storia.





1





30.

Di Parigi trasennu 'ntra li mura

'Mmenzu li strati un' anima nun cc' era;

Sta cità pupulusa parsi allura

D'un gran desertu l'immagini vera

Cu lu silenziu di la sipultura;

Ma fu ripupulata tutta intera

Di chidda nova genti a la cumparsa

In ogni strata in un mumentu sparsa.



31.



Cci jiu allura a lu 'ncontru la plibbagghia

E cumposiru tutti 'na famigghia

Cu latri ed assassini di gran vagghia

Chini di fatti rei sinu a li gigghia;

E pri aviri autri genti di sta tagghia

Fu assaltata ed aperta la Bastigghia,

Poi divintaru tutti sti briccuni

Di Parigi e di Francia li patruni.





32.



Si misiru li casi ad assaltari

D'impiegati, di ricchi e di signuri,

Di li privati e pubblici dinari

Ddi chiurmi addivintaru pussissuri;

Li nobili circaru di scappari,

In Francia nun truvannusi sicuri;



Cei foru luminarii e fistini

Pri lu triunfu di li Giacubini.





33.



Nun già per esaltati opinioni

Accadevanu in Francia ddi ruini,

Nè cc'era indiziu chi la Nazioni

Di canciari guvernu pri lu fini

Fussi in scumpigghiu e rivuluzioni;

Era 'na guerra in cui li Giacubini

Currevanu a Parigi triunfanti

E davanu lu saccu a l' abitanti.

34.



L'onesti citatini spavintati

Senza spiranza di truvati ajuti

Pri l' irruenza di li genti armati,

Nun avennu autru menzu di saluti,

Anchi li Frammasuni cchiù esaltati

Di birritti a l'istanti pruvviduti

E data nova forma a li capiddi

Ficiru finta d' unirisi a chiddi.





35.



Ma comu sempri succediri soli

In tutti li discordii civili

Si 'ntrudussiru certi marioli

'Ntra ddi massi frenetici e crudili;

L'allucinaru cu tali paroli



Cu malizia accussi scaltra e suttili

Chi da pilotu 'mmenzu a dda timpesta

Di li squatri si misiru a la testa.





36.



Cissau la moda di li Frammasuni

E spuntau chidda di li Giacubini;

Era la prima d' onesti pirsuni

Chi nun facianu strepiti e ruini;

Era l'autra cumposta di briccuni,

Di vacabunni, latri e malandrini;

E cu stu novu titulu ogni locu

Era misu da chisti a ferru e a focu.





37.



Rebéc, mentri accadia tanta ruina,

Pri sua disgrazia e nostra era luntana,

Ma si truvata si fussi vicina



Penetrannu sicura in ogni tana

Scuprutu avria chi dda genti assassina

Era suspinta da 'na modda arcana;

E di li fatti soi sapriamu cosi

Chi nuddu vitti e perciò nuddu esposi.





38.



Chi l' avemu lassatu iu mi rammentu Mentri chi di la carzara in un cantu Cci stava pri pigghiari un svinimentu Pirchi li carti priziusi tantu Cci avevanu spirutu 'ntra un mumentu, E di perdirli affattu avia lu scantu; Ma spinta da l'eccessu di la pena Subitu ripigghiau curaggiu e lena.





39.



Già sinni jia ddu Magistratu grassu Allegru pirchi prontu avia un processu, Ca di ddi scarabocchi 'ntra dd' ammassu Cridia truvari un gran complottu espressu. Poi pri rispettu, tinennusi arrassu, Cci jia lu carcereri pri d' appressu; Chistu avia 'ntra 'na manu lu mazzuni Di li chiavi di tutta la prigiuni.



40.



Rebéc l' aneddu si rimisi, e chiddi

Avianu appena vutatu li spaddi,

Non cu lu sautu chi fannu li griddi

O comu 'ntra la cursa li cavaddi,

Ma comu già 'ntrodutti li faiddi

Da la scupetta nescinu li baddi,

Scuppannucci di supra pri darreri

Pri lu coddu affirrau lu carcereri.





41.



Di 'na pirsuna la forza e lu pisu Chiddu sintennu, da fururi invasu Si vutau, ma l'oggettu ch' era misu Supra d' iddu a scupriri 'un cci fu casu, E spavintatu, attonitu, surprisu Si cei agghilau lu sangu in ogni vasu, Chiamannu ajutu eci ammuddiu lu vrazzu E di li chiavi cei cadiu lu mazzu.





42.



Rebéc l' afferra immediatamenti

E ad iddu cu ddu ghiommaru pisanti

Scarrica alcuni colpi viulenti,



E juntú chistu a l' autri enormi scanti

Tutti affattu pirdiu li sintimenti,



E comu mortu 'ntra lu stissu istanti

Scuppau 'nterra, e fu tali lu rumuri

Chi la stissa Rebéc nn'appi tirruri.





43.



A ddu fracassu, a dda palora « ajutu ! »

Subitu si vutau lu Magistratu

Chi lu primu scaluni avia scinnutu;

Ma 'ntra ddu puntu un colpu dispiratu

Rebéc cci detti 'ntesta e fu sturdutu,



E truvannusi allura situatu

'Ntra 'na pusizioni troppu mala

Pricipitau sinu a mità di scala.

44.



Rebéc scinniu cu furia e la cappa,

Chi a dda caduta divintau 'na trippa,

Cu viulenza di supra cci strappa;

Cerca li fogghi, li trova, li scippa

D' unn'eranu sarvati e si l'acchiappa,

Curri allura a la porta e si no' allippa

E 'ntra ddu puntu fici juramentu



Di 'un jiri esposta mancu pri un mumentu.





45.



Quannu stu fattu cuntari si 'ntisi

Si nni parrava pri tutti li casi,

E la discrizioni si nni misi



'Ntra li gazzetti cu bizzarri frasi;

La storia d' un diavulu francisi



Chi vos' jiri in prigiuni e appressu evasi

Misa in canzuna cu versi rimati

La cantavanu l'orvi pri li strati.

46.



Rebéc, scappata, jiu pri varii misi Caminannu ad azzardu e ad occhi chiusi Di la Germania pri tanti paisi,

Pri esaminarni li custumi e l'usi.

'Na circustanza allura la surprisi

E li sensi un mumentu appi cunfusi

Pirchì truvau d' ogni cità li vii

Chini di sbirri, di gendarmi e spii.





47.



Ma di poi si addunau chi 'ntra ddi Stati Li populi nun eranu cueti,

E, comu tutti l' autri 'nfrancisati,

Avianu ancora dda Clubi segreti.



Pri aggiustari li testi scuncirtati

Di li persuni di distinti ceti

Lu guvernu facia severi liggi

Anchi contra li modi di Pariggi.





48.

'Ntra li pubblici chiazzi e 'ntra li strati

Chiddi ch' avianu li varvitti 'nfuti

Eranu da li sbirri catturati,

'Ntra 'na putia 'nfilati e poi raruti; Chiddi ch' avianu capiddi tagghiati Ed eranu di cuda sproviduti,

Pri chisti nun cc' era scusa nè pretestu Subitu si purtavanu in arrestu.



49.



Lu riciviri e leggiri gazzetti

Era unu di li cchiù gravi delitti,

Li littri di la Posta eranu letti,

Studiati si in cifri eranu scritti;

Visitati li casi a li suspetti,

Anchi di chisti a li parenti stritti;

Pri li cunvinti rei giustizia turca

Si facia, e mai riposu avia la furca.





50.



Rebéc da li paisi cchiù vicini

Curriu versu di chiddi anchi luntani,

E di l' Austria arrivata a li cunfini

Anchi osservau li regni Italiani,

Autri straggi dda vitti, autri ruini

E mezzi di riguri assai cchiù strani;

E fra di l'autri cci nn' eranu alcuni

Veramenti riddiculi e buffuni.





51.



Populu, libertà, prugressu e drittu

Nun si putianu prufiriri affattu

E cc'eranu li spii pri stu delittu;

Nun si scrivianu mancu in un cuntrattu

Quantunqui indispinzabili a ddu scrittu;

E si alcunu la spiega avissi fattu



Di ddi palori, allura di dda stampa

Lu boja 'nchiazza nni facia 'na vampa.





52.



E 'ntra li drammi di celebri auturi

Autri strammi e a capricciu surrogari

A ddi palori duvia un rivisuri,

Pri putirisi poi rappresentari;

In teatru perciò li spettaturi

Muti e cueti nun putianu stari

E dd' operi vidennu stravisati

Facianu frischi, strepiti e risati.

53.



Rebéc doppu un viaggiu di sei misi

E visti tanti fatti disgustusi

Vosi turnari ddà d' unni idda scisi

Cu ddi Tudischi, quannu ad occhi chiusi

Darreri a la carrozza si cci misi;

Ma di dda pocu arrassu si cunfusi,

Truvau 'mmarazzi pri tutti li strati

Chini d'armi e bagagghi di surdati.





54.

Nisciuta da un pagghiaru di viddani

Cci sfilau pri davanti un battagghiuni,

Jia a li frunteri ch' eranu luntani;

St' accidenti a Rebéc foru oppurtuni,

A pedi 'un avria avutu l'ossa sani,

Perciò s' accravaccau supra un cannuni,



E chista vota fici lu viaggiu

In bona cumpagnia senza disaggiu.





55.



Cu la truppa arrivata a li frunteri

Cu gran surprisa ddà vitti sbarcari

Una gran quantità di forasteri

A li quali arrivannu vidia fari

Ostaculi e ricerchi assai severi;

Doppu supplichi, istanzi e chianti amari

Vinianu ammisi e tutti traspurtati

In lochi a darci asilu distinati.





56.



Scinnevanu com' idda 'ntra 'na lancia

E cci arrizzau comu oca la pidduncia

Sintennu chi vinianu da la Francia;

Pri spasimu lu pettu si cci guncia,

Di culuri lu visu si cci cancia;

Resta sturduta e cu un parmu di funcia

In vidiri cunfusa cu ddi genti

'Na donna chi cci parsi canuscenti.





57.



Infatti canusciu la vidua Dama

A la quali idda avia già pocu prima

Di ddi 'mbrugghiuni scuvertu la trama;

Ma chista chi di tutti avia la stima

E' di cui nun fu mai lesa la fama

Anchi di maldicenti da la lima,

Scappannu da la Francia a ddu mumentu

Di tirruri a Rebéc detti argumentu.





58.



E cu surprisa avennula vidutu

Di miseria ridutta in veru statu,

Canusciu chi bisognu avia d'ajutu;

E pirchi da la Francia avia scappatu,

Giammai putennu cu lu labbru mutu

Sapiri, comu avria desideratu,

Un prugettu ideau 'ntra la sua menti

Pri mustrarisi ad idda apertamenti.





59.



Già sapia pri li fatti precedenti,

Pri li discursi ch' avia 'ntisu avanti,

E di la Loggia pri li avvenimenti

Chi di gran nuvità ce' eranu scanti;

Però ddu casu nun cridia imminenti

Nè un parapigghia accussì rilevanti

Pri cui puru li donni a pricipiziu

Ddà vinianu a circari un novu ospiziu.





60.

Curiusa perciò si misi appressu

A dda Signura chi cu lentu passu

Cun autri ancora di lu stissu sessu

Vinia purtata da lu ciumi arrassu,

E si facia di l'omini lu stessu

Cunnutti in varii lochi senza chiassu,

E st' emigrati nuddu paisanu

Putia guardari mancu di luntanu.

61.



Lu locu unni ddi fimmini purtaru

Era un granni ed anticu Munasteru,.

Di monachi era chinu paru paru,

Ma chisti alcuni stanzi cci cideru;

Già si sapia ca 'ntra ddu statu amaru

Cc' eranu genti granni pri daveru,

Perciò ad ognuna s'assignau 'na cella

Di nuvizia, di monaca o surella.

62.



Appi la Dama lu sò gabinettu,

Rebéc dda dintra si 'nfilau ad un trattu



Ed in pratica misi lu prugettu

D'aviri li nutizii di ddu fattu

E scrissi cu lu lapis un vigghiettu,

Lu situau accussì quannu fu fattu

Ca pri nicissità trasuta allura

Si nni duvia addunari la Signura.





63.



Ddà si dicia: « Vinutu da la Francia

« Unu chi vi canusci, avi 'ncumbenza

« Di farvi una 'mbasciata d' impurtanza;

« E avennuni ottenutu la licenza,

« Sarrà tra pocu 'ntra la vostra stanza;

« Ma siccomu 'un sarria convenienza



« Chi a vui si prisintassi a l' improvisų

«Ora iddu stissu vi nni dà lu avvisu ».





64.



E quannu poi Rebéc vitti l' effettu

Chi già lu sò artifiziu avia fattu,

E chi la Dama liggia lu vigghiettu,

Cu chista pri truvarisi in contattu

Curriu a la porta, spinciu lu licchettu,

Nisciu poi fora, e nun fu 'ntisa affattu;

Ddà si sarvau l'aneddu cu la 'mmesta,

E a cumpariri subitu fu lesta.





65.



Dicia la Dama in leggiri ddu fogghiu Cu lu cirveddu già misu in scumpigghiu « Củ sà s'è chistu qualchi novu 'mbrogghiu

« Chi di lu tavirnaru fa lu figghiu? « Ccà pirsuni riciviri nun vogghiu

« Da la Batissa pigghirò cunsigghiu; » Si priparava intantu a stari accorta Quannu si 'ntisi battiri a la porta.





66.



La Dama arrivulau 'ntisu ddu bottu, E cu cchiù furia cci sbattiu lu pettu Quannu affacciari dda vitti un picciottu, E cchiù di cchiù di graziusu aspettu Chi si 'nfilava ddà comu un viscottu; Ma cissau di la Dama ogni suspettu Pirchi Rebecca di parrari prima Cci mustrau ch' era donna in pantumima.



67.



E poi cci dissi, chi da un sò parenti Chi avia già vistu pocu tempu avanti L'incaricu avia avutu espressamenti Di mannaricci in Francia su l' istanti Lu rapportu di tutti l' accidenti Pri li quali s' uniu cu l'emigranti,

E pigghiata di tuttu canuscenza

Dava a l'arbitriu sò nautra 'ncumbenza.



68.



A tali annunziu dissi la Signura : « Iu stu misteriu nun capisciu ancora, « Stu parenti cu'è ch'avi primura « Di sapiri, di Francia essennu fora, << Tutta la storia di la mia svintura? »

Rebéc rispusi: « Lu sapiti or'ora, « Però vurria dda storia raccuntata

« Pirchi ancor' iu cei sugnu 'ntirissata. >>>





69.



Dd' afflitta la guardau, ma poi cu stentu,

Cu palori 'ntirrutti da lu chiantu,

Cci raccuntau lu temerariu 'ntentu

Di ddu 'mbrugghiuni, e comu per incantu

Appi ddu salutari avvertimentu,

Chi cci misi 'ntra l'anima lu scantu

Pri cui fu dd' impusturi prusuntusu

Da la sua casa cu vrigogna esclusu.



70.



Ed agghiunciu : « Per autri arcani avvisi « Lassai a l' istanti li campestri casi « Li quali putianu essiri surprisi «E da l'amici di ddu birbu invasi; « Junta a Parigi in sicurtà mi 'ntisi « Pirchi stannu in cità mi persuasi « Chi l' ardimentu nun avria dd' audaci « Di purtari disturbu a la mia paci.



71.



« Ma appuntu allura su la nostra testa

« Si scarricava, da mia nun prevista,

« Dda preparata orribili tempesta

» Pri cui la Francia è desolata e trista;

« Canuscivi la mia sorti funesta

« Di dd' immensi disordini a la vista,

« E infatti quasi a lu stissu mumentu

« Fu avviratu lu miu presentimentu.





72.

« Lu miu 'nnimicu a fari la vinnitta

« Nun persi tempu e l' eseguiu cu fretta;

« Iddu accucchiatu in amicizia stritta

«Era cu li cchiù 'nfami di la setta

« Chi porta pri signali 'na birritta;

« Cu 'na squatra di chisti, apposta eletta



« Cu cirtizza di fari 'na cuccagna,

« Assaltau la mia casa di campagna.



73.



« E pirchi abbannunatu era ddu locu

« Di dilizia a li mei da tempu anticu, « Fattu lu spogghiu cci dettiru focu

« E accussi triunfau lu miu 'nnimicu;

« Però senza di mia chistu era pocu

« E ogn'autra cosa calculava un ficu,

« Fari straziu di mia s'avia prupostu

« E mi vulia 'ntra l'ugna ad ogni costu.





74.



« E perciò cu 'na chiurma assai cchiù granni

« Dintra Parigi a truvari mi vinni,

« Esclamannu nisciutu da li panni

« Ch' era già tempu di spassarisinni;

« Lu celu mi salvau da tali danni

« E ddu plebeu perversu nenti ottinni;

« Un servu vinni a darimi l'avvisu

« Di ciò ch' avia vidutu e ch'avia 'ntisu.





75.



« Doppu st' annunziu iu 'ntisi un gran bisbigghiu

« Pirchi la chiurma era già 'ntra lu bagghiu;

« A primu motu 'na pistola pigghiu

« E pri difisa la mettu 'nsirragghiu;

« Ma poi mi veni in menti un nascundigghiu

« Chi 'na 'ncantina si cridia pri sbagghiu.

«Era 'na fossa unni antichi baruni

« Sepellevanu vivi li pirsuni.



76.



« Chiusa 'ntra ddi prigiuni suttirranii

<< 'Ntra scravagghi, tarantuli e filinii

« Stetti dui jorna dannumi a li smanii

« Turmintata da siti e da sdillinii;

« Ossa tuccava ddà, scheletri, e cranii

« Indiziu certu d'antichi assassinii,

« E mancau picca chi dintra dda fossa

« Ristassiru cu chiddi li mei ossa.



77.



<< 'Mmatula intantu jia ddu sciliratu

« Circannumi in ogni angulu secretu,

« E pirsuasu ch' iu cei avia scappatu

« Si nni jiu furibunnu ed incuetu;

« Però la squatra chi iddu avia purtatu,

«Tutta com' iddu di lu vasciu cetu,

« A lu guastu si detti e a la rapina

« Comu avia fattu di la mia casina.





78.

« E nun sulu l'argentu e li dinari,

« Li mobili e li cosi di valuri,

« Ma si pigghiaru e misiru a scippari

<< Li vitriati e li purtedda scuri,

« Li porti cu li scoppi e li tilari,

«E comu mastri d' ascia o muraturi

« Livannu anchi li trava e li canali

« Di palazzu 'un lassaru cchiù signali.





79.



« Fattu lu spogghiu si nni jeru tutti, « Ed iu attintannu nun 'ntisi cchiù botti,

« Pri 'na spaccazza di li mura rutti

« Niscivi fora comu megghiu potti;

« Quantunqui avissi li forzi distrutti

« Di scappari circai pirchi era notti,



« Ma pri strata iu cadivi, e un vecchiu poviru

« 'Ntra la sua casa mi detti ricoviru.



80.



« Vidennumi accussi, cu pani e vinu

« Risturau lu me stomacu dijunu;

« Qual' era immaginau lu miu distinu

<< E lu sussidiu sò mi fu oppurtunu;

« « Stati nascosta 'ntra stu casalinu,

« « Mi dissi, pirchi ccà nun veni alcunu,

« « Iu nun sacciu pirchi tantu fururi

« « Cu boni genti pirchi su Signuri. >>>





81.



« Ddu vecchiu avia cent' anni o pocu menu,

« E drittu comu un palu avia lu schinu,

« Avia l'aspettu floridu e serenu

« E sullicitu e francu lu caminu,

« Ma dicia chi agghiuttutu avia vilenu

« Dacchi vitti ddu populu assassinu

« Lu quali di sarvaggi cu la furia

« Di la Francia a l' onuri facia 'nciuria.



82.



« Ed esclamava: « O beddi tempi antichi

« « Foru eroi li Francisi da li nachi,

« « Sintimenti d' onuri avianu nichi,

<< « Eranu valurusi e no 'mbriachi;

« « Chisti chi a lu cunfruntu su muddichi

« « E nun si sannu attaccari li vrachi

« « Fannu li spacca e lassa e 'un si sa poi

« « Qual'è l'intinzioni di st' eroi.



83.



« « A tempi antichi si facianu lutti

« « Contra li stranii e contra i Ugonotti,

« « Contra la patria stissa ora su tutti,

« « Cci su 'nnimici li savii e li dotti,

« « Vonnu parrini e nobili distrutti;

« « Ma chisti d'ora su li primi botti

« « E nun sapemu ancora a quali eccessu

« « Sti furibunni arrivirannu appressu,





84.



« « Ma si la pompa di la Maistà

« « Di cui li Granni nicissarii sù

« « Tutta si leva eu la nobiltà,

« « Ad un paisi chi cci resta cchiù?

« « Un funnacu addiventa 'na cità;

« « La Francia sempri rispittata fù

« « Pri lu sò lussu, ed ora 'na bicocca

« « Veni a truvari cu sta terra tocca.



85.



« « Perciò, pirsicutati li Signuri,

« « Cercanu in ogni modu di scappari,

« « Ora forsi nun cc'è tantu riguri

« « E l'assassini li lassanu fari;

« « Si vui ccà vi firmati pri pochi uri

« <« Forsi taluni vidriti passari

« « Dist' infelici, pirchì da stu locu

« « Pri la campagna lu caminu è pocu.»



86.



« Infatti doppu passaru di dda

« Circa centu persuni o forsi cchiù,

« Gridau lu vecchiu allura: «Ecculi ceà,

« « Chisti di l'auta classi appuntu sù,

« <« Chi la Francia abbannuna e si nni và. »

« Iu 'ntisu chistu nun nni voşi cchiù,

« M'arrussicaru allura li masciddi

« Ed appi fretta di unirimi a chiddi.





87.



« Fici appena a lu vecchiu lu ringraziu





« Pri avirami datu dd' oppurtunu ospiziu,

« Poi di la strata attravirsai lu spaziu



« Assicutannu a chiddi a pricipiziu,



« Forsi di chiddi ognunu era già saziu,

« Di ciò la loru cursa era un indiziu,

« Cu mia affannati cci javanu appressu « Li cchiù granni d'età di lu miu sessu.



88.



:



« Pri sorti avia a lu jiditu un aneddu,

« In viaggiu manciai vinnutu chiddu,

« Avia nuda la testa, ed un manteddu



« Accattai pri riparu di lu fridda;

« Comu un voi strascinatu a lu maceddu

<< Fici un caminu chi 'un fu picciriddu,

<< Milli angustii suffersi pri la strata, « Ora cu l'autri cca sugnu arrivata.



89.



« 'Ntra li pirsuni chi vui ccà viditi

« Lu ciuri ciuri cc'è di li magnati,

« Granni di Curti cu finti vistiti

« E parenti di testi 'ncurunati,

« Muggheri ch' hannu persu li mariti

« Chi già fujeru prima o su ammucciati,

<< Picciutteddi di nascita gintili

« Chi timiou l'insulti di sti vili.





90.

« Forsi taluni cci nni su 'ntra chisti

« Pirchi a scappari a tempu foru lesti

« Di mezzi di campari già pruvisti;

« Ma iu nun aju chi sta sula vesti,

« Li circustanzi mei sù troppu tristi,

« E si accadi chi in vita ancora iu resti

« Lamiari duvrò di ccà e di ddà

« Pri li strati implorannu carità. » 91.

Sparau a chiantu dicennu sti palori, E Rebéc mancu soda potti stari Pirchi si 'ntisi strinciri lu cori, E com' idda si misi a picchiari; E tra sè dissi: «Sta fimmina mori, «Comu mai si riduci a dumannari? «Tuttu pri causa di ddu sciliratu « Sta 'nfilici è ridutta 'ntra stu statu.)»



92.



Poi canciannu lu tonu di la vuci

E tranquilla mustrannusi, cei dici:

« A dispirazioni 'un si riduci

« Pri un impruvisu colpu un' infelici;

« Veni doppu li tenebri la luci,

« Doppu l'avversi vennu- tempi amici,

« Lu munnu è rota, sta timpesta è un sonnu

« Sti turbolenzi durari nun ponnu.





93.



« Vui mi dirriti: intantu comu fazzu

<< Mentri chi di campari un' aju mezzu? << Pur troppu è giustu lu vostru 'mmarazzu

<< A la miseria esposta e a lu disprezzu;

« Ed anchi un omu pò nesciri pazzu

« Si ad umili travagghi nun avvezzu

« A l'impruvisu poviru si trova

« Ed in pusizioni tutta nova.



94.



« Vui però nun avriti sta svintura, « Di sussistenza avriti menzi ancora, « Insinu a tantu chi sta notti dura «E comu è certu turnirà l'aurora; « Vui da privata si, non da signura « Putriti stari da la patria fora;

« Di stu misteriu stà chiusu l'arcanu

« Dintra sta vurza ch' aju 'ntra li manu. »



95.



La Dama allura lacrimi cchiù grossi

Jittau, e si fici li masciddi russi,



Da la mustrata vurza si rimossi

Comu si un serpi vilinusu fussi.

Rebéc capia la causa chi la scossi

E subitu cchiù manza la ridussi

Dieennucci. «Madama iu già nun sentu

«Na limosina farvi o un cumplimentu.





96.



« La summa 'ntra sta vurza cuntinuta

« Da lu parenti vostru mi fu data

« Affsinchi quannu fussi canusciuta

« L'urgenza, vi vinissi cunsignata;

« Quantunqui sia sta summa assai sparuta

« Vi giuvirà campannu da privata;

« Si duranu sti cosi mi ha prumissu

« Chi di vui cura pigghirà iddu stissu. >>>



97.



La Dama un pezzu dubbiusa stelti

Pirchi a tali artifiziu nun critti,

Novi scossi Rebéc però eci detti

E finalmenti la misi a li stritti;

'Ntra lu bisognu pocu si rifletti;

Di l' incirtizza sua Rebéc s'avvitti,

E la vurza cci misi 'ntra li manu,

Poi nisciu da la porta ammanu ammanu.





98.



La Dama di sapiri impazienti,

Essennu ancora incerta e titubanti,

Cu'era stu beneficu parenti



Lu quali cci mannava ddu cuntanti,

Curriu a la porta immediatamenti

Pri chiamari Rebéc, ma 'ntra dd' istanti

Chidda l' aneddu in fretta s' avia misu

Ed avia già spirutu a l' impruvisu.



Fini di lu Cantu XXIV.





246



CANTU XXV.



1.



Doppu di dd' attu di beneficenza

Rebéc lu menzu di passari in Franza

Jia circannu cu summa 'mpazienza;

Ma sudisfatta fu la sua spiranza

Di alcuni esploraturi a la partenza;

Prufittannu di tali circustanza

Partiu cu chiddi, e finalmenti misi

Lu pedi in tirritoriu francisi.





2.



Appena misi ddà lu primu passu

Fu lu spiritu sò turbatu e scossu

E da lu muvimentu e da lu chiassu

Chi soli fari un populu cummossu;

Era minuri di Parigi arrassu,



Cchiù chi ddà s' accustava era cchiù grossu,

E Rebéc finalmenti canuscia



Ch'era la Francia tutta in anarchia.





3.



Dapirtuttu 'ncuntrava genti armati

E poi di campagnoli chiurmi 'nfuti

Cu carretti e cu muli carricati

Di cosi 'ntra ddi lochi mai viduti;

Si vidianu ddà supra ammunziddati

E panni e tili e sitarii e villuti,

Casci, baulli ed ornamenti e mobili

Ch' appartinianu a genti ricchi e nobili.





4.



E di tali spittaculu a la vista

Pinsau a la Dama ed agitata e mesta

Dicìa : « Cu' sà, si robba cc'è 'ntra chista

« Di chidda a cui ristau 'na sula vesta? »

Purtannu ognunu ddà la sua cunquista

A lu paisi sò si facia festa,



Li fimmini in vidirli da luntanu

Cci currianu battennucci li manu.





5.



A certu puntu s' addunau d' alcuni Chi jianu fora strata e pri li chiani; Pri fari qualchi cosa a l' ammucciuni Circavanu li lochi cchiù stramani; Si misi appressu a chisti e 'ntra 'na gnuni D'un locu chi 'un avia li mura sani Ficiru un fossu ed ammucciaru ddà Di 'mmarazzi 'na certa quantità.





6.



Si livaru di 'ntesta li birritti,

'Nfilaru 'ntra un pirtusu li cappotti

E si nni jeru spicci e dritti dritti

Mustrannu chi nun foru 'ntra li botti;

Quannu luntanu Rebecca li critti



Pirchi ancora a ddu puntu 'un era notti

Fu curiusa di vidiri tutta



La robba ch' ammucciata era dda sutta.



7.



Ddà cu 'na ciaca si misi a scavari

Dda terra e cci sculava lu suduri,

Truvau dda dintra sacchi di dinari,

Argentu ed, autri cosi di valuri,



A lu funnu di vidiri cci pari

'Na scatulicchia di bellu culuri,

La nesci, l'apri, e guarda, e a ddu mumentu 'Na specii cci pigghiau di svinimentu.



8.



Di lu Marchisi era ddà lu ritrattu

Chi pri rassimigghianza era pirfettu,

Lu cuntimplava cu lu senziu astrattu

Ca vivu eci paria ddu caru oggettu;

Ma poi lu stucciu richiudennu a un trattu

Scossu l'animu sò da un gran suspettu

Esclamau: «Dunca a saccu anchi si misi

« La casa di lu poviru Marchisi!>>>





9.



Poi sogghiunciu : « Bon'è chi iddu è luntanu,

« Cu' sà ch' avria suffertu ddu mischinu

« Qualura capitava 'ntra li manu

« Di l'irruenti vulgu Giacubinu?



:



« Ma però st'accidenti nun fu vanu



« Nun si gudrà stu populu assassinu

« Lu fruttu di lu spogghiu chi iddu fici

<< Di la proprietà di un infelici. >>>



10.





E pigghiannu dd'oggetti a pocu a pocu,

Pri cui lu sò travagghiu nun fu nicu,

Li purtau a sipilliri in autru locu



Ch' era l' avanzu d' un casteddu anticu

A cui li squatri avianu datu focu

Pirchi lu sò patruni 'un cc'era amicu;

In depositu ddà tuttu lassau

E lu sulu ritrattu si purtau.



41.



E pri lu restu di lu sò caminu

Pirchì Parigi nun era luntanu

Prutetta si cridia da lu distinu

Giacchì lu stucciu ch' avia 'ntra li manu

E cchiù lu priziusu parciminu.

La sua furtuna 'un cei avia datu invanu;

Pri junciri a lu fini avia spiranza...

Di qualch' autra felici circustanza.....





:





12.



Passannu avanti dintra un' osteria

'Ntisi chi adaciu parravanu dui, E l'unu a l'autru agitatu dicia:

« La cunsiguenza di stu fui-fui

« Quali sarrà in appressu nun sapria,

« La botta cadirà supra di nui

«E a lu putiri restanu a lu fini

« Li cappidduzzi finti Giacubini. >>>

13.



Rispunnia l'autru : « Ma di chi ti scanti?

« Li Giacubini veri su putenti,

« Nun fannu cosi strammi e stravacanti,

« Hannu un Club e un Capu o Prisidenti,

« Li squatri appena si ficiru avanti



«Tutta Parigi si mutau 'ntra un nenti,

« E li cchiù capizzuti ora cueti

« Obbediscinu di unu a li Dicreti.



14.



« È chissu un omu ch'avi li mustazzi

« E farrà chistu di li cappidduzzi

« Comu fai tu si un vecchiu pannu strazzi

« O cu 'na petra 'na quartara truzzi;

« In pettu a chistu 'un cei su cchiù smargiazzi,

« Autr' omu 'un truvirai si ti sminuzzi

« Simili a chistu 'ntra lu tempu nostru,

« Ed è lu succissuri di Cagliostru.»





15.

Mentri chi chisti misi 'ntra 'na gnuni



Parravanu da l'autri luntani,



Rebéc 'ntisi sunari un calasciuni

E chi di supra cci sotava un cani;

Nisciu a l' infretta e junta a lu purtuni, Da un novu uguali all' autri casi strani Surprisa fù, truvannu dda sidutu L'orvu cu lu sò solitu liutu.



16.



Quannu lu vitti dda si misi in briu,

Parrari cci vulia ma si scantau

Pirchi lu cani chi la canusciu

Cci cudiava attornu e facia bau;

Quannu a la fini l'orvu si nni jiu

Doppu chi la limosina scippau

Ed era da ddu locu alluntanatu

Si cci scupriu parrannu a lu sò latu.





17.



Allura l'orvu si mustrau cuntenti,

Cci parsi un sonnu aviri pri davanti,

Doppu d' avirlu persu, novamenti

Chiddu riceu garzuni di mircanti,

E cci cuntau chi doppu dd' accidenti

Doppu tanti maltratti e tanti scanti

L'avirrianu arrustutu lu 'ndumani

Si un era libiratu da lu cani.





18.





Di sentiri lu casu comu fù

Mustrau Rebéc la curiusità,

E l'orvu riplicau : « Pri la virtù

« Di stu cani fui misu in libirtà,

« Ciò ch' iu vi dicu chiacchiari nun sù

«È tutta storia, è tutta virità;

« E pirchì fù lu casu assai riddiculu

« Ridivi iu stissu 'ntra ddu gran piriculu.



19.



« Li cosi chi sapiti nun vi dicu,

<< Mi strascinaru poi di locu in locu

« Ddi fimmini, ammaccatu comu ficu,

« Sempri gridannu a' lu focu, a lu focu!

« Ma ddu squatruni chi m'era 'nnimicu

« Jia mancannu di forza a pocu a pocu

« Pirchi di chiddi donni pri la via

« Ora una ed ora nautra si nni jia.



20.



« Ma tri di ddi cajordi chi ristaru,

« E comu dipoi 'ntisi eranu soru,

« A lu paisi sò mi strascinaru,

« E abballannu e cantannu tutti a coru

<< Gridavanu : « Abbruciamu lu magaru »;

« Per eseguiri ciò lenti nun foru,

« Un furnu ce' era ch' avia camiatu << E già stava pri moriri 'nfurnatu.





21.

« Di li tri 'na robusta cajurdazza

« Mi vulia strascinari pri la trizza,

« L'autri dui m' affirraru pri li vrazza

<< Ed era quasi lesta la pastizza;

« Però lu cani a tali fattu arrazza

« Sauta contra la prima e si cci appizza

« La sgranfugna e cei sfarda quasi tutta

« La robba ch' avia supra e ch' avia sutta.



22.



« Chista 'nterra scuppau pri lu tirruri

« E orribili spirtizzi misi a fari,

« A l'autri di lu cani lú fururi

« Mancu cei detti tempu di scappari;

« Di sti donni a li orribili clamuri

«Ea chiddi di parenti e di cummari

«Tutti curreru in fretta li viddani

« Chi stavanu zappannu 'ntra ddi chiani.





23.



« Quannu s' arricugghiu tutta dda genti «E ad iddi da li fimmini trimanti « La causa si svilau di dd' accidenti « E cci dicianu: « È chistu un Negromanti



:



« « Ch'avi in un cani un diavulu assistenti. >>

« Chiddi a mia s' accustaru pri davanti,

« Mi taliaru 'nfacci, e a l'urtimata

« Chidda scena finiu cu na risata.





24.



« Iu caminannu cu lu miu liutu « Pri tutti ddi campagni avia giratu « Era perciò da tutti canusciutu, «E vidennumi allura 'ntra ddu statu « Nuddu in difisa mia si stetti mutu, « E pri li scanti chi m' avianu datu « Riprisiru ddi fimmini, e di ddà « Mi nni mannaru allura, in libirtà.



25.



« Iu nun avennu lu miu carritteddu

« Misi un Jazzu a lu cani e appressu ad iddu,

« Chi già mi libirau da lu maceddu,

« Pri la strata suffrennu e fami e friddu

« Turnavi a la mia casa ch'è un casteddu

« Ca pri arrubbari 'un cc' è cui trasi in chiddu,

« Ripigghiai lu liutu inutilmenti

« Pirchi canzuni 'un vulianu li genti.



26.



« Da alcuni jorna pri bona furtuna << Fa gran fracassu ed in Francia camina

& Purtata da Marsigghia 'na canzuna;

« Mi la 'mparavi 'ntra 'na siritina

«E modu di campari ora mi duna,

«E eu tuttu chi cc'è tanta ruina





:



« In ogni parti cu piaciri è 'ntisa

« La canzuna chiamata Marsigghisa.





27.



« Ora però chi mi trovu cu vui

« Sugnu di prima cchiù filici assai

« Pirchi pri dirla chiara 'ntra di nui

« Strincennu cchiù di cchiù vannu li guai,

« E 'nzemmula putemu tutti dui,

« Si cc'è qualchi piriculu, 'nsamai!,

« Luntani da li strepiti campari

« Pirchi pri sorti aviti vui dinari. »



28.



Rebéc si 'ntisi strinciri lu cori

E ad idda arrinisceru troppu amari

A ddu puntu di l'orvu li palori,

E quasi si sintia rimpruvirari

D'avirci dittu, cu mia nun si mori;

Ma pri ajutarlu nun avia chi fari,

Ogni palora era un corpu di stoccu

Pirchi allura 'un avia mancu un bajoccu.





29.



Dispirata pri nesciri d'intricu

Nun putennu 'nvintari un novu jocu

Cci dissi allura: « Iu divu, o caru amicu, « Jiri pri un gravi affari in autru locu; « Iu sacciu già lu vostru albergu anticu « E a ritruvarvi turnirò tra pocu; » Ed accussi dicennu si distacca

Senza daricci mancu 'na patacca.





30.



Ristau l'orvu di chidda a la partenza

Comu unu a cui si leva la pitanza

Mentri appena a tastari l' accumenza



E poi vacanti cci resta la panza;

Pirchi cci fici sta fridda accugghenza

Nè un signu cci lassau d' amurusanza,

Partiu asfunciatu, e da ddu jornu in poi

Nenti si sappi di li fatti soi.





31.



Si l'orvu si nni jiu cu lanchi torti

Pirchi Rebéc cci fici dda parti,

La pena d' idda nun fu menu forti

Pirchi a purtari ad Abacuc ddi carti

Lu menzu persi chi cci offria la sorti;

St' idea egoista l'affliggia, ma sparti

La vrigogna ristava in idda fissa

Per aviri mancatu a la prumissa.

32.



Nun si pintia di l'azioni fatta

Versu dda Dama immensamenti afflitta,

Però dicia tra sè : « Dunca si tratta

« D'un beni chi purtau la mia scunfitta; »

Cu sti pinseri caminava astratta

Ora jia a manu manca ed ora a dritta,

E caminannu meccanicamenti

Cunfusa si truvau 'ntra immenza genti.





:



33.

Era in Parigi di li genti armati

Tali la fudda chi a Rebecca ignoti

Parianu allura li cchiù granni strati

Per unni avia passatu tanti voti,

E chisti essennu accussì 'mmarazzati

Circau li cchiù deserti e cchiù remoti

Giacchì a l' angustii soi cu libirtà

Putia pinsari passiannu ddà.





34.



Un jornu, doppu chi truvatu avia

Un postu adattu a li bisogni soi

In una casa ch' era anchi putia

Di un vinnituri di peddi di voi;

'Na porta ch' avia vistu e canuscia

Cci parsi di vidiri, infatti poi

Ch' era di la Signura essennu certa

Prufittari vulia di dda scuperta.

35.



Perciò ddà fora ad aspittari stetti

Insinu a lu principiu di la notti,

Tannu a la porta s' accustau e cci detli

Senza l' aneddu li soliti bolti,

Di sti signali a vídiri l' effetti

Pochi minuti appena stari potti,

Cci aprìu 'na vecchia e subitu a sta nanna

Ridennu dissi: « Geà Abacuc mi manna. »





36.



La Signura truvau comu 'na cucca,

Era pallida fatta e sicca sicca,

Nun avia nè russettu nè pilucca

E cirimonii eci nni fici picca;

Prima di tuttu in apriri la vucca

Sclamau : « Sapriti ca nun sugnu ricca,

« Iu campu sulu pri la carità



« Chi lu culleggiu d' Abacuc mi fà. »



37.



Rebéc rispusi immediatamenti:

« Iu sugnu di passaggiu e vaju avanti,

<< Vinni a truvarvi pri pochi mumenti

« A causa d'un affari 'ntirissanti;

« Iu d' Abacúc, ch'è nostru canuscenti,

« Aju 'mputiri scritturi 'mpurtanti

« E sapiri vurria com' aju a fari

« Pri fariccilli subitu arrivari. >>>



38.



Chidda cci riplicau : « Nun v' aju dittu

« Lu statu miu pri darivi lu sfrattu; « Di stari ceà Abacuc vi dà lu drittu, « Iu sugnu mantinuta cu stu pattu; « Ma vi vulia parrari di un delittu « Chi dda cajorda cammarera ha fattu, « Li Giacubini ccà purtau dda vili,

« Fui da chiddi ridutta a li cannili.





39.

« Ma pri mannari ad Abacuc li carti

« Iu li menzi vi dugnu e pronti e certi,

« Tennu li nostri capi in ogni parti

« Servi e curreri facinnuni e sperti,

« Di scanzari ogni 'ntoppu iddi hannu l'arti,

« E perciò ddi scritturi ben cuverti

« Cu lu curreri chi virrà tra pocu

<< Arrivirannu prestu a lu sò locu. »



40.



La gioja di Rebéc nun è esprimibili

Quannu facili, prontu e praticabili

Truvau ddu menzu chi cridia 'mpussibili,

E da se stissa era a truvarlu inabili,

Doppu chi l'orvu appi ddi casi orribili,

E poi quannu partiu ddu miserabili

Di lu sò trattamentu dispiaciutu,

Nudd'autru ad idda putia dari ajutu.





41.



A scriviri accumenza in tutta fretta

In una stanza chi ad idda fu additta,

E dda scrivennu, supra la buffetta

Lassa, livatu da la manu dritta

Lu ritrattu, e a guardarlu si diletta

Quasi ad ogni palora appena scritta;

Ed appuntu perciò l' avia pusatu

Supra lu tavulinu a l'autra latu.





42.



Spissu li firnicii vigghiari fannu,

Ma i bisogni vinciri 'un si ponnu,

Scrivennu e lu ritrattu cuntimplannu

A picca a picca l'avvinciu lu sonnu,

Idda senza vuliri jia abbuccannu

E l'occhi aperti cchiù stari nun vonnu,

Supra lu tavulinu avi la testa



E ddà scuvertu lu ritrattu resta.



43.



Ma scursu qualchi tempu la Signura

Pirchi lu giovinottu 'un vinia fora

E di la cena era arrivata l'ura,

Ddà lu truvau chi ripusava ancora;

Ma vista dda midagghia e dda figura

A la quali mancava la palora,



Pri la surprisa 'un potti stari muta

Nè pinsau la pirsuna addurmisciuta.





44.



Gridau cu tonu di gran maravigghia: «È lu Marchisi, e l'occhiu miu nun sbagghia, « Oh comu è beddu! oh comu cci assimigghia! « Cci su pochi a tu munnu di sta tagghia!» Rebéc pri dda vuci s' arrispigghia E mentri spinci la testa e badagghia Stupisci quannu da dda donna senti Chi dda figura è d'un sò canuscenti.





45.



E misa a ddu momentu in gran pinseri

Comu lu canuscia vosi sapiri;



Chidda cci rispunniu : « Dui anni arreri

« Fici un longu viaggiu di piaciri

« Cu la famigghia di stu cavaleri.">»

Poi sugghiunciu : « Ma nun vi pozzu diri

« L' affettu chi m' avia, nè cci nn'è idea,

« Sò mogghi la marchisa Dorotea. >>>





46.



Sintennu diri mogghi, un focu ardenti



Fu sta palora, e 'ntra lu stissu istanti

Quasi persi Rebéc li sintimenti;

Sfardau la littra ch' avia fattu avanti

Cu 'na smania firoci ed imprudenti :

Esclamau : « Stu Marchisi è un gran birbanti;

« Facia lu scrupulusu e sguajatu,



<< Tuttu chistu pirchi era maritatu. »



47.



Sintia madama li schiamazzi, e foru

Pri lu sò 'ngegnu un argumentu chiaru

Chi lu Marchisi di lu Poggiu d' oru

(Casu chi 'ntra lu munnu nun è raru)

D' iddu seduttu avissi qualchi soru,

E avennu mogghi 'un cc' era cchiù riparu;

Chiamarlu a cena 'un eci parsi oppurtunu

E pri dda sira lu lassau dijunu.





48.



Ed idda la midagghia ch' avia 'mmanu Nisciuta fora da lu scatulinu

Lassau pri jirisinni ammanu ammanu,

Ma a la riversa 'ntra lu tavulinu.

Scupriu Rebéc allura un novu arcanu

Ca sin' allura in tuttu lu caminu

La midagghia 'ncasciata, nun ancora

Avia nisciutu da lu stucciu fora.

49.



A lu primu ritrattu pri darreri

Nautru cc' era di donna, e sti figuri

Di maritu li critti e di mugghieri

Uniti dda com' eranu pri amuri ;

Di chidda nun guardau li formi veri

Pirchi accicata da lu sò fururi



E prevenuta da la nova idea

Vidia ddà la Marchisa Dorotea.

50.



E 'ntra ddu primu motu fari vosi Pri disprezzu la littra a lu Marchisi, Eci dicia chi truvatu alcuni cosi Avia, da latri sutta terra misi, Chi ad iddu appartinissiru supposi; Pri daricci perciò grati surprisi Cci mannava truvatu 'ntra ddi spogghi Lu sò ritrattu e chiddu di sò mogghi.





51.



Fatta dda littra cci acchiudi e cummogghia

Senza la 'mmesta la sula midagghia,

Metti lu libbru sutta nautra spogghia

E dda dintra la littra cci 'nzirragghia,

Ma trimava però comu 'na fogghia

Lu sforzu chi facia cci fitia d'agghia,

Quasi sfardari si sintia lu pettu

Privannusi idda stissa di dd' oggettu.





52.



Di partiri a l' istanti risuluta,

Quantunqui fussi la notti avanzata,

Jiu unni madama chi truvau siduta

Mentri la suppunia di già curcata;

Ed a chista chi ancora 'nzallanuta

Avia prisenti la scena passata

Detti lu piegu, affinchì lu mannassi,

E nisciu fora cu viloci passi.





53.



Nisciu c' un gruppu 'ntra li cannarozza

E cu lu cori chinu d' amarizza,

Annacannusi jia comu 'na bozza

Pri lu sonnu, la fami e la stanchizza;

A ddu mumentu passau 'na carrozza,

Allura cu la solita listizza



Cci sotau pri darreri e ddà assittata

Curriu pri 'na mità di dda nuttata.





54.



Stava in riposu e cei piacia dd' appoggiu,

Ma di la chisiola d'un villaggiu

La menzannotti sunava lu roggiu

Quannu ddà si firmau lu carriaggiu;



Si critti junta ad un pubblicu alloggiu

Pri sicutari a jornu lu viaggia,

Ma 'nveci d'un albergu vitti ddà

Propriu un palazzu di 'na gran cità.





55.



Scarruzzaru a la 'ntrata dui pirsuni

Chi parsiru a Rebéc dui citatini

Visti a la luci d' un gran lampiuni;

Di 'na scala magnifica a lu fini

Chisti doppu 'na fila di saluni

Pri cammari passannu e cammarini

Cu libertà arrivaru, anzi cu sfrazzu

Sinu a l'estremità di lu palazzu.

56.



Rebéc eci jia d' appressu 'nzallanuta,

E junciu in una sala illuminata,

Unni attornu a 'na tavula siduta

Cc'era genti a cinari priparata;

S' aspittava di chisti la vinuta

Ed era pronta la loru pusata,

Subitu chisti pigghiaru lu postu

Di lu patruni di la casa 'ncostu.





57.



Critti Rebéc pri qualchi rimembranza Aviri di chidd' omu canuscenza, Ma pirchi lu chiamavanu Eguagghianza Nun potti dari fidi a dd' apparenza, E nuddu signu di bona crianza Si vidia praticatu in sua prisenza; Li 'nvitati e la stissa servitù

Parrannu ad iddu cei dicianu Tu. 58.

Stavanu a dda gran tavula siduti

Lu ciuri ciuri di li littirati

E li donni pri tali canusciuti,

Ma allura a megghiu studiu applicati

L' obbligavanu a stari quasi muti

La vucca in motu, e li masciddi unciati,

E pri lu tempu chi durau la cena Qualchi palora s' avia dittu appena. 59.

Rebéc s' apprufittau di ddi mumenti, Quantunqui afflitta pinsannu a l'amanti, Pri dari anchi lavuru a li soi denti Ca già suffria cu la panza vacanti; Tastau pitanzi e 'ntinguli eccellenti Chi jia pigghiannu senza aviri scanti, E si rifucillau senza vrigogna

Cu vinu di Sciampagna e di Borgogna.





60.



Ma quannu l' ura fù di lu cafè

E in autra stanza passaru di ddà

Misi li tazzi supra un tabbarè

Si chiuderu pri stari in libirtà;

Siduti supra tanti canapè,

Chi allura si chiamavanu sufà,

Cu idei, doppu la cena, pocu chiari

Si misiru a discurriri d'affari.





61.



Una gran parti di chiddi 'nvitati

Sazii e 'mbriachi dda stettiru muti

Ed autri veramenti 'nsunnacchiati

Eranu doppu un pezzu addurmisciuti,

Ma di lu Capu misi a li dui lati

Ristaru quattru li cchiù capizzuti;

'Ntra li discursi chi Rebecca 'ntisi

Sulu li nnomi di sti quattru apprisi.





62.



Cc' eranu Condorsét, Brissot, Saint-Justu

Era l'autru Raynal, chi essennu chistu

Arrivatu ddu jornu giustu giustu

Parsi a lu Duca un priziusu acquistu;

E pirchi cu la Curti era in disgustu

E nun putia in Parigi essiri vistu

Ddu grann'omu scappatu da l' esiliu,

Iddu eci offersi lu sò domiciliu.





63.



L'oggettu di sta gran riunioni

Era di riparari a li ruini

Chi cu disturbu di la nazioni

Facianu l' irruenti Giacubini;

Tumultu ch' era in opposizioni

Di l'oggettu Massonicu a lu fini,

Di mutari l'aspettu di la terra

Senza li straggi d' intestina guerra.

64.



Appena chiusi 'ntra ddu gabinettu Eguagghianza esclamau tuttu ad un trattu 'Nfiliniatu e cu sdignusu aspettu,

« Stu gran disturbu è un dulurusu fattu,

«Ma acciò nun fazza cchiù funestu effettu

« Nun giuvirà qualunqui menzu astrattu;

« A nenti cu li chiacchiari s' arriva



« Ma cci voli una forza pusitiva. »



65.



Dipoi cchiù chiaru si spiegau Eguagghianza:

« A stu disturbu di gran cunsiguenza

« Dari un rimediu 'un cci sarrà spiranza

« Finchì ddà, unni risedi la putenza

<< Nun cci sia chi lu viziu e la gnuranza.

« Si un Pilotu di poca esperienza

« In Francia cc'è, stu Pilotu si cancia

« E si vidrà risurgiri la Francia. »





66.



Mancu pri sonnu a chiddi avria passatu Chi cu ddu canciamentu di Pilotu Ddu fintu democraticu esaltatu, Giacchì appuntu pri tali era già notu, A l' imperiu aspirassi di lu Statu; Ma Condorsét vidennu tutti in motu Affinchì qualchi sconciu 'un accadissi Truncau a lu Duca lu discursu, e dissi:



67.



« L' affari è gravi, e doppu di 'na cena

« Pri un abbunnanti sucu di racina

« E pri lu sonnu si discurri appena,

« Perciò aspittamu a dumani matina

« E parriremu cu menti serena

« Di comu riparari a sta ruina. »

Lu Duca nenti potti riplicari

E comu l'autri si nni jiu a curcari.



68.



Rebéc doppu chi tuttu vitti e 'ntisi

E di lu Duca la stanza si chiusi

Fora di ddà pri dormiri si misi,

Però avennu prisenti li dui spusi

E Dorotea abbrazzata a lu Marchisi

Facennu tutti dui scherzi amurusi,

Cu stu orrennu fantasima nun potti

Chiudiri un occhiu pri tutta la notti.





69.

Ma a la cumparsa di li primi alburi

Si scoti pirchi sentiri cci pari

Pri tuttu lu palazzu un gran rumuri;

Immobili a ddu puntu 'un potti stari,

Curri, e vidi vastasi e sirvituri



Casci e bilici intenti a priparari

Tutti sudati e cu primura immenza

Per una subitania partenza.





70.



Rebéc di dda partenza intempestiva Lu mutivu sapiri disiava,

Ma quasi di loquela essennu priva

Invanu firriannu la circava,



Però di genti 'ntra 'na cumitiva,

Chi appuntu di ddu casu raggiunava,

'Ntisi chi si partia pirchi avia statu

Lu Duca da la Francia esiliatu.





71.



Benchi fussi lu Tronu vacillanti,

Pri li principii di li sapienti,

Pri Ministri infidili ed arruganti,

Di Finanzieri pri li fallimenti,

Pri lu regnu 'mpistatu di briganti,

E pri la lutta di li Parramenti,

Luigi 'un era ancora in circustanza

Di nuo putiri fari dd' ordinanza.





72.



Scinniu Rebecca e junta a lu purtuni

Truvau genti e surdati senza fini,

Quantità di carrozzi e carruzzuni

Cu bilici, cu casci e cascittini;

Vitti poi 'ncarruzzari łu patruni

Salutannu li amici e li vicini,

E canusciu ca 'un avia fattu erruri

Pri la fisonomia di ddu Signuri.

73.



Sin da lu puntu chi Rebecca 'ntisi

Da la Signura tanti laidi cosi,

E ch'era maritatu lu Marchisi

Di lassari la Francia si proposi

E jirisinni 'ntra nautru paisi;

Di st' accidenti prufittari vosi,



L'occasioni cci parsi oppurtun a

E l'appi pri un favuri di furtuna.





74.



Di li criati supra un carriaggiu Si misi, e cci truvau commodu appoggiu, Fici cu chiddu tuttu lu viaggiu

Chi facia da privatu e senza sfoggiu;. Nan pruvau pri la via nuddu disaggiu, In Inghilterra poi lu stissu alloggiu Appi cu chiddu, e s'adattau in manera Chi a scuprirla piriculu nun cc' era.





75.



Rebéc la Francia avia lassatu appena 'Ntra dd' anarchicu statu di ruina A cui pri la sua menti nun serena Pocu badava stannucci vicina, 'Ntisi poi chi canciatu avia la scena A l'irruenti massa Giacubina ; Ch' era cissatu già lu sò duminiu E si curria pri farni l' esterminiu. 76.

Li cosi eranu appuntu 'ntra ddu-statu

Chi pri mancanza di forza e d' ajutu

Si putia diri affattu dispiratu;

Ma comu fussi da l'aria cadutu



O chi lu celu l'avissi mannatu

Pri valuri e pri sennu canusciutu

Un Generali chi fu 'ntra la guerra

Chi l' America fici a l'Inghilterra.





77.



E quannu La Fayet trasiu in Pariggi

'Ntra li pubblici applausi ed omaggi, In vidiri lu statu di Luiggi,

La custirnazioni di li saggi,

Un populu sfrinatu e senza liggi,

E quasi un campu di miserii e straggi,

Cu dd' atti di curaggiu chi su rari

Da sè creau un guvernu militari.





78.



La Fayet cummossu a ddi lamenti,

E mancu vosi perdiri un istanti,

Fici un appellu immediatamenti

A li giuvini forti e a tutti quanti

Pri la tirruri nun facianu nenti;

L' assicurau di nun aviri scanti,

E poi schierati a lu campu di Marti

Di li disigni soi li misi a parti.





79.



« Comu, cci dissi, ogn' oma ginirusu

<< Mentri la patria è 'ntra stu gravi casu

« 'Ntra lu sò domiciliu sta chiusu,

<< E intantu vui suffriti chi un vastasu



« O un viddanu di vui cchiù curaggiusu

« Vi metta la sputazza 'ntra lu nasu ?

<< Dunca a sti tempi la Francia è diversa ?

<< Di li soi fasti la memoria è persa ?





80.



« Di tanti nazioni vincitrici

« Sempri forti, animusa, e sempri audaci,

« Ora d'interni e di plebei nnimici

<< Soffri l' insulti e nun si movi e taci?

«Di la sua Curti lu statu infelici

« Vidi, e susteni la vrigogna in paci? « Chi a tali puntu degradata sia

« Di la Francia l'antica munarchia ?





81.



Chi fussi la Fayet repubblicanu

Certu chi in dubbiu 'un si mittia da alcunu, Ma cancillari un' umbra di Suvranu

'Ntra ddu mumentu nun cridia oppurtunu, Perciò senza guastari Iu sò pianu L'entusiasmu suscitau in ognunu, E poi senza interrumpirni lu cursu Accussi cunchiudia lu sò discursu. 82.

« Dunca viniti tutti appressu a mia,

« Libiramu la Francia da li guai,

« La Naziunali Guardia cci sia,

« E si è da vui cumposta iu speru assai;

« Sarrà da vui distrutta l'anarchia

« Nè la farriti cchiù turnari mai,

« Canuscirà lu munnu cu surprisa

« Chiddu chi pò la gioventù francisa.



83.



In campu nisciu cu sta fiducia, e infatti

Di lu valuri sò la prova detti,

Li squatri di Giacób foru disfatti,

Pri li campagni 'na gran parti sdetti;

Di ddi stupenni e gluriusi fatti

Gloria e tranquillità foru l'effetti,

Lu populu pri gioja deliranti

Jiu a l'incontru a l'illustri Cumannanti.





84.





Cci foru festi, luminarii e canti

Già superati ddi squatri irruenti,

Comu allura chi foru triunfanti.

Nun cchiù ammucciati stavanu li genti,

Li donni ritirati pri li scanti

Nisceru fora immediatamenti

Comu l' oceddi doppu la timpesta

Chi da lu nidu affaccianu la testa.

85.



In triunfu 'ntra grida, applausi e omaggi

Iddu purtatu fù sinu a Pariggi,

Juntu ddà cunsultannu alcuni saggi

Priparava decreti, ordini e liggi,

Principalmenti affinchi a novi oltraggi

Nun sia espostu lu poviru Luiggi;

Ma pri fatalità 'ntra ddu mumentu

Si truvava in gravissimu cimentu.

86.



Ddi fimminazzi ch' avianu scappatu

Doppu lu scontru cu li truppi avutu

Quannu a Versagghia in modu disperatu

Gridannu Pani! Pani! avianu jutu,

Di Giacób 'ntra l'esercitu sbandatu

Truvaru genti chi cci detti ajutu;

Omini e donni allura misi a mazzu

Turnaru ad assaltari lu palazzu.





87.

Si fici allura 'na vera battagghia

E fu Luigi cu la sua famigghia

A nesciri obbligatu da Versagghia

Comu un sceccu tiratu pri la brigghia;

Si lusingava allura la plibbagghia

Chi 'un essennu luntanu multi migghia

E osservannu li guai stannu a Parigi

Riparatu a lu mali avria Luigi.





88.



E da lu Re aspittannusi un riparu,

Lu populu accussi nn' era sicuru,

Chi titulu cei dava di furnaru;

Ma misu poi cu li spaddi a lu muru

Doppu tanti simani chi passaru



E lu furnu era friddu ed a lu scuru

E lu furnaru nun niscia pagnotti

Accuminzaru li trimenni botti.





89.



Si vitti appuntu in tali occasioni Comu li storii tutti nni sù chini Chi nun già pri bizzarri illusioni Li chiacchiari si cancianu in ruini E li tumulti in rivuluzioni; L'idei di Frammasuni e Giacubini Eranu sonnu, e nun facianu nenti Si nun cc'era 'na forza cchiù putenti.





90.



Di sbutari lu munnu la putenza

'Ntra la testa nun è ma 'ntra la panza



Ch' avi un' irresistibili eluquenza;

La rivoluzioni di la Franza,



Non li duttrini di la sapienza,

Non li lusinghi di la fratillanza,

La ficiru, o l'idia di dritti umani,

Ma si creau da la palora: Pani.

91.



'Mmatula La Fayet chi nun vulia

Chi la Francia suffrissi novi guai

Oltri a li danni di la caristia,

E Neker chi la stima 'un persi mai

Di la plebi, cu chiddu in cumpagnia,

Supra sè stissi cunfidannu assai

Jianu dicennu a tutti chi a mumenti

S' avrannu in abbunnanza li frumenti.





92.



Ma sta canzuna si cantava invanu

E dumila pirsuni o pocu menu

Assaltaru lu Re pri avirlu 'mmanu;

La guardia ch' era ddà cci fu di frenu,

Ma poi tuttu Parigi sanu sanu

Lu vulia mortu, o discacciatu almenu,

E gridavanu tutti chi di st' omu

Mancu vulianu sentiri lu 'nnomu.





93.



Nun si trattava cchiù 'ntra ddi mumenti

Di assaltari e disperdiri briganti

Comu fu 'ntra lu casu precedenti

Pri cui la guardia urbana era bastanti;

Lu ricurriri a mezzi viulenti



Possibili nun era in un istanti

In cui già s' avia datu lu signali

D'una insurrezioni generali.





94.



Spavintau La Fayet dda turbolenza,

Pirchì sapia ch' in tali circustanza

Fari usu di la forza nun è prudenza,

Anzi di cchiù l' incendiu si avanza;

Finciu pri ddu scuncertu indifferenza

Comu di cosa di poca impurtanza,

Ma però ad onta di ddu fintu sfrazzu

Ognunu canuscia lu sò 'mmarazzu.

Fini di lu Cantu XXV.





278



CANTU XXVI.



1.



Li vicenni di l'omini nun sunnu Comu li quattru stagiuni di l'annu Chi facennu lu giru di lu munnu Hannu custanti reguli e si sannu, Ma su comu a li misi d' Autunnu,

Nuvuli e suli un vocavegna fannu, 'Ntra 'na jurnata e spissu anchi 'ntra un' ura Trunia, dilluvia, scampa, agghiorna e scura.



2.



Si li vicenni di l'umanità

'Ntra l' ordinarii tempi accussi sù,

Quannu è scumposta la società

Stu vocavegna si accrisci di cchiù.

Sta cosa è vecchia è da tutti si så,

E in Francia appuntu allura accussi fù

E si vidia momentu pri momentu

E d'omini e di cosi un canciamentu.





:





3.



Si fannu casu dd'accidenti strani

A chiddi tali chi nni sù vicinu

A ddi infelici chi nni sù luntani,

E 'ntirissati sù 'ntra ddi ruini

Di li quali canuscinu li arcani

E anziusi nni aspettanu lu fini,

Una cchiù forti 'mpressioni fa

L'annunziu di qualunqui novità.

4.



E tali eranu appuntu ddi famigghi

Chi a precipiziu e patria e beni e spogghi

Abbannunaru a li primi scompigghi,

Mariti separati da li mogghi;

Matri custritti a lassari li figghi,

Chi ristavanu suli 'ntanti 'mbrogghi.

Di st' emigrati 'ntra dda prima guerra

'Na quantità cci nn' era in Inghilterra.





5.



E ddà Uguagghianza si truvava appuntu Doppu chi da la Francia fu respintu, E qualchi tempu prima era dda juntu. Da l'arrivu di chisti fu convintu

Chi lu statu di Francia era a ddu puntu Chi cchiù nun putia lu focu éssiri estintu. Ora cadia la rivoluzioni

Fattu già la sua prima esplosioni.





6.



Ed iddu a ddu mumentu cchiù di tutti

Pronosticari nni putia l' effetti

Pirchi fu testimoniu di li brutti

Principii di ddi mali, ed iddu detti

Anchi una spinta a dd' intestini lutti;

E affinchi longamenti nun si aspetti

La canuscenza di dd'avvenimenti

Iu vi li cuntu immediatamenti.





7.



L' America chi stava umili e manza Sutta di la Brittannica putenza, Smossa da un omu di granni rinomanza Cu la sua vuci e cu la sua presenza Fici, di libirtà cu la speranza, La nota guerra di l' Indipendenza, Sutta di un valurusu Generali

Saggiu, e all' illustri Agitaturi uguali.



8.



Ch' è di la stirpi di Francia e Navarra Già sempri a tu pri tu cu l' Inghilterra Pinsau Luigi, e c' un' idea bizzarra Vosi pigghiari parti 'ntra dda guerra; Di li ribelli agevolau la sciarra Dannucci forza di mari e di terra, E quannu poi s'ottinni la vittoria A sè nn' attribui tutta la gloria.





9.



Pri ddu triunfu in alligrizza eccedi,

Pensa a l' inglisi discacciati, e ridi,

Di l'antenati soi ben dignu eredi,

Anzi d' iddi cchiù celebri si cridi,

Ma si detti la zappa 'ntra li pedi





Pri causa di dda guerra, e 'un si nn' avvidi; A l'Europa, a la Francia e ad iddu stissu Dd' avvenimentu apertu avia un abissu.



10.



Quanna surprisi vittiru li genti

'Ntra ddu paisi schiavu pocu avanti

Spuntari una Repubblica putenti,

E Wacington di l' armi cumannanti

Fu di li Stati-Uniti presidenti,

Aggiarniau la facci a li regnanti,

E di li liberali lu tripudiu

Fu di li funesti effetti lu preludiu.





11.



In Francia e cchiù in Parigi ed anchi fora

Si accuminzau a parrari fin d' allura

Di repubblica, e sempri sta palora

Si dicia cu interessi e cu premura

Da li magnati e da la plebi ancora;

Ed in aperti chiazzi e chiusi mura

Di nun parrari d'autra cosa soda

Quasi pri liggi prescrivia la moda.





12.



Però Parigi parsi misa in sù Allurchi a l'impruvvisu arrivau ddà

Dd' omu famusu pri scienza e virtù

Chi l' America misi in libertà,

E lu fulmini quasi in schiavitù;

Cci foru festi in tutta la Cità

Ed improvisamenti foru fatti

Di Franklin statui, midagghi e ritratti.



13.



Però di Francia li paisi tutti



:



Da nautra novità foru distratti,

Si accuminzaru a vidiri li frutti

Di pusitivi danni e glorii astratti;

Giacchi ristaru li finanzi asciutti

Pri enormi spisi 'ntra dda guerra fatti.

Neker, Ministru, allura proponia

Qualchi discreta e giusta economia.

14.



Di sti risparmi 'ntra li principali

Cc' eranu, comu sempri essiri soli,

Cchiù urgenti chiddi di casa reali;

Ma Luigi acconsentiri nun voli,

E la Rigina in modu bestiali

Insulta Neker cu sconci paroli,

Ma chistu si alluntana, e lu so postu

Ad occupari fu Calon propostu.





15.



Quannu luntanu da la Francia fù,

O per esiliu, o pri sua volontà

Dd' omu stimatu pri sennu e virtù

Cci fu un bisbigghiu in tutta la Cità;

Lu malcuntentu crisciu cchiù di cchiù

Quannu Calonne di sua autorità

Cridi di risturari la finanza

Cu mettiri gabelli in abbunnanza.

16.





:



1



:



Ma allorchi di sti dazi li decreti

Foru a li Parramenti tramannati,

Affinchì cu li modi consueti

Fussiru legalmenti registrati,

Pirchi d' aggraviu pri tutti li ceti

Nè da Comizi pubblici appruvati,

Ma fatti da l' arbitriu d' un Ministru,

Si negau a ddi decreti lu registru.





17.



Si vinni allura ad un passu imprudenti,

Con un colpu di Statu lu Regnanti

A Trojes stramannau li Parramenti,

Ddà relegannu li rappresentanti..

Ma lu fururi di li malcuntenti





:



Svampau a ddu puntu, e poi jiu tantu avanti,

Chi lu Re a richiamari fu obbligatu.

Neker, chi nun turnau si non pregatu.





:





18.



Lu Duca di Luigi la putenza.

Vidennu, a causa di dda sua ordinanza,

Scossa da universali effervescenza,

Pri prufittari di dda circustanza



Pigghiau 'ntra ddi tumulti anch' ingerenza.

Allura fu chi si chiamau Uguagghianza,

S' immiscau cu lu populu, e di cchiù

Vosi chi cci parrassiru di tu.





19.



Pri dda commedia chi paria un murritu

O scherzu d'un cirveddu scuncirtatu,

Comu li veri capi di un partitu

Lu Duca fu di arrestu amminazzatu.

A stari accortu ed a canciari situ



Pri dd' amminazzu si vitti obbligatu,

Multu cchiù chi vulia la sua ruina

Pri qualchi antica 'mbrogghia la Rigina.





20.



Si la sbignau vistutu di viddanu

Ed allura fu chi 'ntra lu sò casinu

Chi da la capitali era luntanu

Cu li cumpagni di lu sò distinu,

Pri fari di governu un novu pianu,

Pri livari lu regnu a sò cucinu,

Tinni, comu sapemu, ddu cungressu

Chi 'n tragedia finiu lu jornu appressu.





21.

Foru chisti li fatti antecedenti

A chiddi già descritti un pocu avanti

A li quali lu Duca 'un fu presenti

Mentri chi da la Francia era distanti;

E 'ntra lu cursu di dd' avvenimenti

Li sò sintomi d'alligria e di scanti

Indizi certi di un' interna lutta

Vidia Rebéc, chi cc'era sempri 'ncutta.

22.



Rebéc in Inghilterra avia alluggiatu

In un' albergu comudu e pulitu,

E stannu beni cu l'esiliatu

Di jiri avanti 'un appi lu murritu.

Chiddu arrivatu in Londra avia canciatu

Di nnomu, di maneri, e ddi vistitu,

Iddu Uguagghianza 'un si chiamava cchiù,

Ma Duca, e 'un cci parravanu di tu.





23.



Quannu arrivava dda qualchi curreri

O paria di eccessivu bon' umuri,

O stava mutu, o si mittia in pinseri,

O subitu canciava di culuri;



A nautru avvisu stava allegru arreri,

Però cchiù spissu muntava in fururi,

Pri li stanzi curria di lu palazzu

Quann' era sulu, e facia com' un pazzu.





24.



Eranu l' emigrati realisti; Avia lu Duca sintimenti opposti; Ed iddu stannu 'nsemmula cu chisti Quannu di raru ddà juncianu posti Si li nutizii eranu boni o tristi Li soi cuntrarii li tinia nascosti; Paria allura chi fussiru li stessi Di quanti eranu in Londra l' interessi.



25.



Li emigrati nun sulu di dda crisi Attenti cuntimplavanu li fasi Di la Vandea, sperannu da l'imprisi Di riturnari 'ntra li proprii casi, Ma cc' avianu interessi anchi l' Inglisi Pri li sussidii a li Principi evasi, Chi avrianu rimbursati quannu sia Ristaurata già la Munarchia.



26.



Rebéc un jornu da li servi 'ntisi Chi a lu patruni omaggi ossequiusi Vinevanu a pristari autri francisi Pri novi liggi da la Francia esclusi; Idda curriu a la sala e ddà si misi A fissari li sguardi curiusi Supra tutti ddi nobili emigrati Chi vinianu a lu Duca prisintati.



1





27.



Ma 'ntra un mumentu cci passau lu briu

Comu punta da un aspidi sotau,

Divintau fridda fridda e 'mpallidiu

E smaniusa l'occhi spalancau

Taliannu la genti chi trasìu,

Quannu lu Cammareri numinau

Tra li persuni chi introdutti foru

La viduva Marchisa Poggiudoru.

28.



Marchisa e vidua eranu dui palori

Chi comu dui stilletti acuti e duri

Cci vinianu a trafiggiri lu cori,

Di chisti ognuna cci facia terruri,

Puru senza li soliti ristori



Sustinennu da sè lu sò duluri,

Dicia: « Dunca dda donna 'un appi tortu « Era già maritatu ed ora è mortu. »



29.



Ed era tantu lu sò sensu astrattu

La Marchisa a guardari intentu tuttu

Chi 'un s' applicau già certa di lu fattu

A vidiri si avia signu di luttu

E si currispunnia cu lu ritrattu

L' aspettu sò lu quali 'un era bruttu;

Ma l'idia cchiù terribili e cchiù forti

Di l'amatu Marchisi era la morti.





30.



Poi lu Duca cu tutti ddi persuni.

Chi cci vinniru a fari attinzioni,

Siccomu canuscenza avia di alcuni,

Si misi allura in cun virsazioni,

E all' autri ignoti cu modi oppurtuni

Facia diversi interrugazioni,



Per aviri assoluta canuscenza

Di quanti eranu allura in sua prisenza.



31.



Quannu fu interrogata la Marchisa

Di lu sò nomu, pronta e spiritusa

Cci riplicau chi nata era francisa

E di un Signuri Italianu spusa,

Di lu maritu la morti improvisa

Di poi l'avia da dda famigghia esclusa,

E lu secunnu genitu acquistatu

Beni e tituli avia di ddu casatu.





32.



Rebéc divintau nautra a lu mumentu, Cci acchianau 'na quarana a ddu raccuntu, Subentrau l'alligrizza a lu turmentu, E di li soi suspetti 'ntisi affru ntu; Pruvau di la sua fuga pintimentu, E dicia : « Già lu libru sarrà juntu « Ed ora, comu Abacuc mi prumisi « Iu 'nsemmula sarria cu lu Marchisi.





33.



Ma pirchi nun pri chiacchiari si dici

Ma è virità cchiù chiara di la luci

Ca 'ntra lu munnu nuddu cơ' è filici

E cc'è 'mmiscatu l' amaru e lu duci,

Rebéc comu si fussi 'ntra la pici

Quannu si squagghia supra di lu luci,

Di riturnari in Francia avia la smania

Peju di chidda chi pruvau in Germania..





34.



Ed era di Rebéc la smania immenza

Ca di ritornu nun vidia spiranza,

Pirchi a Londra s'avia già canuscenza

Ch' in rivoluzioni era la Franza.

D'Inglisi e d'emigrati a la presenza

Dispiaciutu mustravasi Uguagghianza,

Ma pri stu casu Inglisi ed emigrati

Eranu veramenti costernati.





35.



Li rivoluzioni cosa sunnu?

È cosa chista chi tutti la sannu,

Pirchi nasceru prima di lu munnu,

E nostru patri Adamu allura quannu

Girau lu sguardu a l'Universu 'ntuanu

Scupriu, nun senza un positivu affannu,

Di la sua razza fra l'autri flaggelli

L'esempiu di li spiriti ribelli.





:





36.



Perciò lu Munnu 'un fu cuetu mai Sin da la prima sua esistenza in poi; Ora ccà ed ora ddà cci sù sti guai. Spunta 'ntra li tumulti qualchi eroi Ma però li birbanti sù cchiù assai, E ognunu allura fa li fatti soi; E tali di la Francia era lu statu Quann' era lu scuncertu accuminzatu.



37.



Si smossiru a ddu puntu li partiti Comu d' Italia 'ntra l'antichi Stati, Ch' interessaru tantu li eruditi, Cc'eranu li Picchiusi e l'Arraggiati. Nisceru in campu arreri 'ntra ddi liti Li Giacubini ch' eranu 'ngattati, Tutti disposti a fari la vinnitta Di chidda prima momentanea sditta.



38.



Ddi cappidduzzi furbi ed intriganti Chi avianu 'ntra li primi avvenimenti Allucinatu li classi ignoranti, Allura addivintaru cchiù potenti; Ed unu all' autru pri mettirsi avanti Tinianu in motu li Dipartimenti, Ed una quantità di chisti tali

Ce' era in ogni cità, burgu, e casali.





39.



Persuni di diversa qualità

Lu scuncertu accriscianu cchiù di cchiù

Senza abusari di la libertà,

Pirchi la sula idea di chisti fù



Di rifurmari la Società.

Nui canuscemu sti suggetli, e sù

Chiddi stissi francisi frammasuni

Chi eranu 'ntra la Loggia di Liuni.

40.



Chisti quannu a Parigi riturnaru,

Comu sapiti, spavintati foru

Di dd orribili cosi chi truvaru,

Tannu scantati li Frati, e di Soru

Sulamenti a salvarisi pinsaru,

Nè cci spirciava unirisi fra loru,

E stettiru accussi finu a l'istanti

Chi turnau La Fayet già triunfanti.

41.



Cu la vittoria dissipata appena

L' anarchica putenza giacubina,

Lu sipariu s' apriu di nautra scena

Anchi preludiu di guerra intestina;

Pigghiaru assicurati e forza e lena,

Succiduta la calma a la ruina,

Chiddi in cui già l'idea fissata ce' era

Di fari un munnu di nautra manera.





42.



Secunnu li diversi opinioni

Varii Clubi furmaru sti persuni,

E tinevanu occulti sessioni



In cunventi, 'ncantini, ed autri gnuni;

Nun cc'era discrepanza o quistioni

Circa la prima idea di li Masuni

Di fari un novu munnu, ma però

Lu vulia fari ognunu a modu sò.





43.



Perciò cci foru Clubi senza fini

Di Comunisti, di Repubblicani,

Cordiglieri, Foglianti, Girondini,

Proclamaturi di li dritti umani,

Politici, Sofisti, Brissottini,



Ed autri anchi cu tituli assai strani,

Tinianu li cungressi a l'ammucciuni

Ed eccu quali nn era la ragiuni.

44.



Benchì fussi cissatu in qualchi parti

Lu scantu d'assassinii e di furti

Puru ristava dda guerra di carti

'Ntra li Parramentarii e la Curti,

Eli Ministri allura cu tali arti

Di ddi cuntrasti resistianu a l'urti,

Chi lu Re in circustanzi accussi gravi

Si divirtia facernu toppi e chiavi.





45,



Ma quannu poi la rivoluzioni

Curti, Ministri, e Re misi a la gnuni

E triunfava già la Nazioni,

Finutu allura fra li Frammasuni

Ogni riguardu ed ogni apprenzioni,

Nun cchiù operannu allura a l'ammucciuni,

Ma cu franchizza ed a visu scupertu

Accriscianu lu pubblicu scuncertu.

46.



E La Fayet, chi di sti primi fatti

Li conseguenzi orribili previtti,

Doppu chi nn' appi di li nutizii esatti

E non immaginarii li critti,



Si spavintau, comu vi dissi, e infatti

Ritruvannusi già misu a li stritti,

E a riparari cridennusi inabili



L' assemblea convocau di li Notabili.



47.



La sala di l'antichi Parramenti

Fu distinata a st' opira 'mpurtanti;

Di stu cungressu a li dibbattimenti,

Supra un affari accussi rilevanti,

Iddu assistutu avria da Prisidenti,

Comu faciasi pocu tempu avanti;

Ed ordinau dipoi lu jornu e l'ura

Di sta nova assimblea pri l'apertura.





48.



Era in gran parti st' assimblea cumposta Di benestanti, di genti savia, e onesta Chi a circari ogni menzu era disposta Di preveniri na nova timpesta; Fari a st' idea riflessioni opposta A nuddu putia mai veniri 'ntesta; La Fayet presedennu a ddu congressu Valia d' ognunu lu pariri espressu. 49.

A tali invitu di lu Prisidenti

Pri arrivari a lu seopu tutti quanti

Proposiru diversi espedienti



Affinchì lu disturbu 'un jissi avanti;

Necessaria si critti finalmenti



Di stranii truppi 'na forza bastanti,

E d'acerisciri allura si proponi

Li Sguizzari e Fiamminghi legioni.

50.



Eranu di la Sala li ringhieri

Occupati da immenzi spittaturi

Quasi tutti plebei, ma pri darreri

Avianu chisti li suggerituri;

Di l' assimblea sintennu li pinzeri

Gridaru ad auta vuci: «Sti signuri

<< Facennu sti bellissimi pruposti.

« Hannu fattu lu cuntu senza l'osti.>>>>





51.



E poi mustrannu carrubbini e stocchi Tutti esclamaru: « Abbassu li pilucchi, « E quantu ccà cci sù c' hannu bajocchi, «Tutti chisti si chiudanu li vucchi,

« Lipupulani in Francia nun su locchi « Cchiù assai nni sannu di sti mammalucchi;»

E dicennu accussi cu l'armi 'mmanu

Pruclamaru lu populu Sovranu.



52.



E quannu sta terribili palora

Pronunziata fu da la ringhera

E ripituta da chiddi di fora,

A tutti allura aggiarniau la cera,

E nni fu scossu La Fayet ancora;

Finia la cosa di mala manera,

Ma di cchiù gravi eccessi lu periculu

Suspisi un accidenti assai riddiculu.





53.



Infatti ddu piriculu suspisi

Una di chiddi sceni spiciusi

Propriu di lu carattari francisi.

La Fayet chi li sensi avia cunfusi

Ristau cchiù stralunatu quannu 'ntisi,

Inveci di ddi chiassi spavintusi,

Di li ringheri da tutti li lati

Strepiti di alligria, frischi e risati.





54.



Causa di ddu schiamazzu era un oggettu

Lu quali fora cumpariu ad un trattu

D'una ringhiera di lu parapettu;



A prima vista nun si cumprisi affattu

Cos' era, poi si vitti cun effettu



Ch'era un monacu, e sintiti ora lu fattu,

Lu quali veramenti nun a tortu

Produttu avia ddu pubblicu trasportu..





55.



Stu monacu suggettu a vizii umani

A na fiomina detti un pizzicuni,

Di dà lu sbalanzaru dui viddani

E cadennu 'mpinciu pri la curduni;

Facia, gammariannu, sforzi vani,

Ma ddà ristau suspisu e appinnuluni,

Comu da un croccu appizzatu alu tettu

Si vidi un gaddudinnia o un crapettu.





56.



Eccitari duvia bisbigghiu e risu Ddu spittaculu stranu e curiusu, Poi quannu lu curduni, chi suspisu Tinia ddu fratacchiuni scannalusu, Si sbrugghiau strascinatu da lu pisu, E chiddu nun cchiù 'mpintu scuppau jusu, Li battuti di manu e li schiamazzi Parianu così di 'mbriachi o pazzi.





57.

Prufittari vulia di ddu momentu

La Fayet pri parrari, ma a ddu puntu

Fici la plebi un novu canciamentu,

Chiddu avia fattu mali lu sò cuntu,

La vucca cci altuppau novu spaventu

E allura a malu fini sarria juntu

Si tannu un novu casu 'mprevedutu

Nun s' avvirava pri daricci ajutu.





58.



Riciviu validissimi succursi

'Ntra ddi cimenti chi 'un ceranu scarsi,

Quannu arrivatu cu veloci cursi

Bailly, Mair di Parigi, ddà cumparsi,

E chi vinia pri novi fatti occursi

A tutti allura chiaramenti parsi,

Perciò tutti ammuteru e l'occhi fissi

Tinniru in chiddu chi trasennu dissi:





59.



« A stu mumentu mi avvisa 'na spia

« Chi la ribelli e perfida Vandea

<<< Un esercitu forti ha misu in via

« Di assaltari Parigi, cu l' idea;

« Li membri di l'espulsa dinastia

« A cui dà asilu dda pruvincia rea,

« Vennu pri fari liberu lu Ré,

« E a capu di sta truppa cc'è Condé.



:





60.



Urli di sdegnu, e stridi di paura

Si sullivaru a sť ultima palora;

Un corpu armatu cumposiru aliura

Chiddi di dintra cu chiddi di fora;

D'assalti a fari la cità sicura



Currianu chisti e li fimmini ancora,

Scavannu fossi, ammunziddannu terra,

E tutti apparicchiannusi a la guerra.





61.



A lu primu successi autru fermentu « Viva la Francia >> 'ntra lu stissu puntu Gridaru uniti centu vuci e centu; La Fayet fici allura lu sò cuntu





Chiamau li stranii truppi e a lu mumentu

Abborrennu Parigi pri l' affruntu

Chi appi, e timennu ancora di lu restu

Pigghiau pri jirisinni ddu pretestu.





62.



Appena La Fayet vutau li spaddi

Sirriaru a riversu li cirveddi;

Dispiacia chi facissiru li gaddi



'Mmenzu di li birritti, li cappeddi;

Sentiri 'un si vulia scrusciu di baddi

Nè aviri scantu di spati e cuteddi,

E vulianu perciò li citatini

Di tutti sti disordini lu fini.





63.



Anchi lu stissu populu Suvranu

Un canciamentu stimava opportunu

Pirchi cu lu putiri 'ntra li manu

Un Demagogu putenti, o un Tribunu

Si agghiuttia lu paisi sanu sanu;

Insumma in Francia disiava ognunu,

Affinchì lu disturbu 'un fussi eternu,

Una forma qualunqui di governu.





64.



Li picciotti e li bravi Gazzitteri

• Vulevanu un governu pupulari,

Li vecchi e democratici sinceri

Vulevanu un governu regolari,

Li truppi naziunali e furasteri

Vulevanu un governu militari,

Volianu li Masuni ad ogni costu

Lu munnu chi Cagliostru avia propostu.





65.



Pri sta diversità di sentimenti

La scelta allura nun potti jiri avanti

E perciò di li antichi parramenti

Si congregaru li rappresentanti

Chi allura si truvavanu presenti,



L'aulri aspitlannu ch' eranu distanti;

Lu tempu si pirdia 'ntra sti congressi

E li cosi ristavanu li stessi.





:



:





66.



Finalmenti l'antichi Deputati

Arrivaru, ed a chisti eranu uniti

Alcuni sapienti e littirati



Ch' eranu sparsi pri diversi siti,

Pirchi da qualchi tempu esiliati;

Tra chisti era Raynal chi canusciti,

A chistu avia purtatu esitiu e gloria

Di li dui munni la famusa storia.





67.



Sulia diri stu gran repubblicanu Chi a canciari di lomu la distinu Qualunqui sforzu sarrà sempti vanu, Ed iddu stissu 'un avrà paci insinu Chi 'un sia struzzału l' ultimu Suvranu Cun vudeddu di l'ultimu Parrinu; E st'omu illustri immediatamenti Di l'assemblea fu elettu Presidenti. 68.

'Ntra la prima privata conferenza Fu dichiaratu chi ancora la Franza Nun avia la perfetta canuscenza

Di ciò chi importa libirtà e uguagghianza;

La prima cunfunnia cu la licenza

E la secunna cu la petulanza;

Perciò pigghiari si duvia l' assuntu

D'illuminarla supra chistu puntu.





69.

Ed allura Raynal da lu so seggiu

Dissi: « Prima di tuttu un giustu omaggiu

« Si renda a La Fayet pri lu gran preggiu

« Di scienza militari e di curaggiu,

« Ma forsi nun avrà la privileggiu

« D'essiri in guerra forti, in paci saggiu,

«E 'ntra li nostri circustanzi critici

« Nun Guerrieri cci vonnu ma Pulitici.



70,



« Iu poi la forma di li Parramenti

« L'aju cridutu sempri stravacanti

« Quannu essennu lu populu presenti

<< Spiega, pri menzu di rappresentanti,

« Non da sè stissu li soi sentimenti;

« Iu trovu giustu chi d'ora 'nnavanti

« Di congressi cei sia 'na forma nova, « E nni farremu subitu la prova. »



71.



Un manifestu fu appizzatu appressu,

E dda stava indicatu un jornu fissu

In cui d' interveniri ad un congressu

Ad ogni citatinu era permissu

Sia di qualunqui classi e variu sessu,

Quasi a ddu modo praticatu spissu

'Ntra l' autri da lu populu Romanu

Chi li soi liggi li facia 'ntra un chianu.





72.



Parsi sta nova idea 'na cosa granai,

E partu dignu d'ingegni profunni,

Si nni javanu tutti canni canni



Pri l'idea di l'eroi di li dui munni;

Li picciotti dicevanu a li nanni:



« Ora in liberi modi chiari e tunni,

« Senza lu mezzu di lu portavuci,

« Ognunu putrà spargiri la luci. »





73.



Vinni ddu jornu e cu gran maravigghia 'Ntra la gran sala 'un cei capia un' agugghia; Cui è grossu pri passari si assuttigghia, Pri trasiri la donna s' impidugghia, Biatu è chiddu chi lu postu pigghia; E di Municipali 'na battugghia Invanu fa a la porta resistenza

Di la plibbagghia a l'urti a l'irruenza.



74.



Nun senza gravi sforzi e summi stenti

Pottiru pinitrari e jiri avanti

Li Pulitici e lu stissu Prisidenti;

Lu populu affuddatu dda davanti

Chi 'un cc'era locu capiu finalmenti,

Cci fu silenziu e 'ntra lu stissu istanti

Raynal guardannu l' adunanza intera

Assittatu parrau di sta manera:





75.



« Francisi! pri l'afflitta Umanità

« Sudaru tanti chi ora 'un cci sù cchiù

« Pri mettiri lu munnu in libirtà

<< E abuliri l'idia di sirvitù;

« Lu cchiù grann'omu di la nostra età

« Di ddi principii lu sustegnu fù,

« Chistu nun era un Essiri immurtali

« Miritava però d' essiri tali.



76.



« Li massimi di tanti sapienti,

« Comu l'antichi liggi stravacanti,

« Iddu ridussi in codici 'ntra un nenti,

<< In codici nun scrittu, ma parranti;

« Sù di li Frammasuni 'ntra la menti

« Comu incisi in diaspru ed in diamanti

« Li massimi di dd'omu e lu prugettu

« Di dari a l'Universu un novu aspettu.





77.



<< Fratantu 'ntra la via di lu progressu « Sinu a stu puntu nun s'ha datu un passu,

« La plebi curri di eccessu in eccessu,

« L'intelligenti si mantennu arrassu,

« Ancora l'omu è vilipisu e oppressu,

« Ceà una lutta si fa quasi pri spassu;

« Versu di nui fratantu fissi sunnu

« Quasi li sguardi di tuttu lu munnu.





78.



« Riparari a lu dannu e a la vrigogna,

« Ed in manera di la Francia digna,

« Immediatamenti ora bisogna,

« Acciò nun dica la genti maligna

« Chi pri lu sulu Sciampagna e Borgogna,

<< E li galanti oggetti chi disigna

« Di la Francia la fama esisti ancora

« E lu sò nnomu si pronunzia fora.



79.



« Vui cca vinuti spontaneamenti

« E da Parigi e da lochi distanti

<< Ad un congressu pri essiri presenti « Siti di Francia li rappresentanti,

4 Comu la Francia è di tutti li genti; <<< Riuniti in Assimblea da chistu istanti << Depositati in vostra manu sunnu

« L'interessi di Francia e di lu Munnu.



80.



« Doppu li lumi di la sapienza,

« Lu munnu nun ha avutu autra spiranza

« Chi di acquistari la sua indipendenza

« Di Libirtà gudennu e di Uguagghianza;

« Di li vostri putiri in conseguenza

<< Proclamiriti a vuci 'ntra sta stanza,

<< Chi chiudi un' Assemblea Nazionali, « L'omini tutti liberi e uguali. »

Fini di lu Cantu XXVI.





CANTU XXVII.



1.



Cridia Raynal chi la sua orazioni

Lu focu avia appiccatu ad un cannuni

E nni aspittava già la esplosioni,

Ma 'un cci fu fra migghiara di persuni

Un sulu indiziu di approvazioni,

E nun s' avia addunatu chi taluni

Ridianu e si facevanu signali

Quann' iddu dissi la palora Eguali.





2.



Infatti 'un appi flemma un gentilomu

E pri parrari si susìu lu primu,

Poi dissi: «St'uguagghianza è un bellu nnomu,

« Cc'è lu Pilotu e cu voca lu rimu;

« Un omu avi bisognu di nautr' omu,

« Si 'un aju ajutu iu spasimu e gastimu,

« Sugnu malatu, patisciu di nervi,

« Si semu tutti eguali cu mi servi? »





305





3.



Un omu forti chi paria un giganti Jisau la vuci immediatamenti,

Un nanu jimmurutu pri davanti

Stu gran colossu avia per accidenti,

Ed in tonu satiricu e sprizzanti

Dissi: « Si è uguali a mia st'omu di nenti « Iu vi lu mustru, e si spinciu lu vrazzu: « St' uguali a mia cu un pugnu lu scafazzu. » 4.

Poi pigghiau la palora un littiratu

Mastru di scola multu canusciutu

E dissi: «È uguali a mia lu miu criatu



« Lu quali è un sceccu quasatu e vistutu?

« E doppu aviri tantu studiatu

« Di qualchi miu talentu cu l'ajutu

« Mi vuliti cunfunniri, e 'mmiscari

« Cu li me servi e cu li mei sculari ?»



5.



Lu coddu pri parrari avianu stisu

Un furbu, un affamatu e un prusuntusu

Pri mustrarisi eguali allegri in visu,

Ad un riccu, a un mudestu e a un timurusu;

Ma lu loru discursu fu suspisu;

Lu Presidenti attonitu e cunfusu

Dissi: «Vui dunca nun aviti testa

« E tutti ora nisciti da la 'mmesta.





6.



<< Sacciu megghiu di vui chi forza e 'ngegnu

<< Teniri ponnu I' Universu in pugnu

« Nè un principiu cuntrariu sustegnu;

« Circa stu puntu raggiuni vi dugnu,

<< Ma tutt' autru sarrà lu nostru 'mpegnu,

<< Nè a discurriri ccà vinutu sugnu

« Di ciò chi è oggettu di la vostra critica « Ma d'uguagghianza e libirtà pulitica. »



7.



Un giuvinottu si truvava ddà

Ch'avia lettu e rilettu Monteschiù;

Chistu gridau : « Vuliti libirtà ?

« Ma libirtà nun cc'è senza virtù,

« 'Ntra sta currutta e depravata età

« Li Codri e li Leonidi unni sù?



« 'Ntra sti tempi infelici unni truvati

« Fabii, Fabrizii, Orazii e Cincinnati?»





8.



Parsi pigghiatu cu 'na badda 'nvucca

Lu Prisidenti, ma 'un canciau casacea,

Pirchi lu forti allura nun abbucca

E un bravu sillugista nun si 'usacca;

La collira sfugau cu la pilucca

Chi sgranfugnata divintau 'nа сасса,

Poi dissi: « Stu Signuri musciu musciu

« Vurria la munnu aggiustari c'un ciusciu.





9.



« Pri junciri ad un fini nun s'avanza

« Si adaciu adaciu prima 'un s' accumenza,

« Nè d'aviri raccoltu cc'è spiranza

« Si prima nun si spargi la simenza;

<< Nun passirà di tempu gran distanza

« Chi l'omu quasi avrà nautra esistenza,

« E Fabii e Cincinnati a battagghiuni

« Avrà lu munnu e Bruti anchi e Catuni,>>>



10.



Un mircanti chi prima putiaru

Cu contrabbanni s' avia fattu d' oru

Dissi: « Nun sacciu e a mia nun lu 'nsignaru

« Sti Fabii e Concinnati zoccu foru,

« Di taluni chi ccà si numinaru

« Nn' appi nutizia, e un dottu omu di Foru

« Mi dicia chi li Bruti e li Catuni

« Tiranu bracia a lu sò cudduruni. >>>



11.



Appena ch' iddu dissi sta palora

L' entusiasti si misiru allura

Furiusi a gridari : « Fora! fora!

« La bestia chi pronunzia st' impustura!»

E lu culleggiu di li savii ancora

Fumintava cu vuci dda scissura,

Si sbattia 'ntra ddu chiassu inutilmer

La campanedda di lu Prisidenti.





12.



Nè avrianu avutu termini ddi chiassi

Mentri l' offisi cu li facci russi

Stavanu pri arrivari ad autri passi

Si un certu casu avvinutu nun fussi

Chi da l'idia di sdegnu li distrassi,

E a stari attenti e ridiri l' indussi;

Misu un omu a l' addritta supra un vancu

Svintuliava un fazzulettu biancu.





13.



Tutti quanti guardavanu stu pazzu

Nenti capennu di ddu ghiribizzu,

Iddu però spincennu l'autru vrazzu

Mustrava un libru lordu e sfardatizzu

Senza dari signali di 'mmarazzu

Cu li palori di la lingua 'mpizzu;

Perciò cu summa curiusità

Aspittavanu tutti chi dirrà.





14.



'Ntra ddu mumentu di silenziu e paci Fici sentiri allura la sua vuci

Dicennu: « Iu viju chi a tutti nun piaci « 'Na nuvità chi 'ncommudi pruduci,

« Si va da la padedda 'ntra la braci

« E lu munnu a lu peju si riduci,

« Ma pri aviri uguagghianza e libirtà

« Ora vi 'nsignirò comu si fà.





15.



« Supra st' anticu grecu manuscrittu



« Iu lunghissimu studiu aju fatto

« E lu sucu pri pubblicu prufittu

« Cu summa diligenza nu' aju estrattu,

« D'uguagghianza è 'na chiacchiara lu drittu

« Si cu l'occhi 'un si vidi cu lu fattu,

« E vi dicu chi senza stu prugettu

« Mai l'uguagghianza putrà aviri effettu.



16.



<< Nun basta chi 'ntra l' omini 'nsustanza

« Nun cci sia privileggiu o preferenza, << Di chista quasi incognita uguagghianza « Lu munnu divi aviri l'apparenza;

« Tutti l'omini avrannu uguali stanza,

« Nè cci sarrà apparenti differenza,

<< E veramenti è 'na cosa assai brutta

« Chiunu durmissi supra e nautru sutta.



47.



« Sarrannu scucuzzati li palazzi..

« E fabbrichi chi vannu a tali autizzi

<< Chi portanu a li nuvuli 'mmarazzi;

« Nun cchiù in varia forma e pizzi pizzi

« Cumparirannu li strati e li chiazzi,

« Ed abuluti l'antichi grannizzi

« Nun essennucci cchiù turri o casteddu

« Lu munnu apparirà tuttu a liveddu.





18.



« Nun cci sarrannu 'ntra tutti li vii

« Chi casi vasci, funnachi e catoi

«E d' eguali misura li putii;

« Ognunu avrà pri li bisogni soi,

« Senza noliti e senza bizzarrii,

« Chi su abuluti di sta jornu in poi,

« L' appartamentu chi sarrà adattatu

« Ad ognunu, si è schettu o maritatu.



19.



« Ogni cità sarrà comu un cunventu

« In cui senza disturbu e senza affruntu

« Lu monacu ricivi l' alimentu

« Nè teni di la spisa iddu lu cuntu;

« Ed ogni jornu a lu stissu mumentu

« Chi di lu pranzu lu periodu è juntu

« Trova pronta, pri jinchirsi la panza,

« Senza nuddu pinseri la pitanza.



20.



« D'ogni locu accussi l' abitaturi

‹ Nun avrannu cchiù lastimi e pinzeri,

« In ogni strata cci sarrà un tratturi

« Qualchi scarparu e qualchi custureri;

« Ognunu lu sò pranzu avrà a tutt'uri,

« Sarrà vistutu comu un cavaleri,

<< E tutti poi sarrannu destinati

« A li travagghi pubblici e privati.





21.



« Si vidrannu però l'omini grossi



« Tutti 'mpiegati a li sirvizii bassi



« E a sedentanii offizii promossi



« Li malatizzi, gracili e nun grassi;



« Accussi senza scogghi e senza fossi

« Lu pubblicu sirviziu fa passi,

« Pirchi tuttu da tutti si farrà

« Comu appuntu è la sua capacità.



22.



« Comu sunnu li Frati mindicanti « Nuddu di propriu duvrà aviri nenti, « Senza proprietà, senza cuntanti

« Nuddu sarrà da nautru differenti;

« Pri cuntu di lu Statu li mircanti

« Farrannu cummirciali esperimenti,

«E tutti si duvrannu cunsirvari

« 'Ntra la pubblica cascia li dinari.





23.



« E poi quannu nun sunnu li muniti

« Cchiù nicissarii a l'usu di privati

« E avrà lu Statu sulu tutti uniti

« Terri, vigni, jardini, e siminati,

« Nun cci sarrannu cchiù discordii e liti

« Nè bisognu di judici e avvucati,

« E acciò a serviziu cchiù utili serva

«Tutta sta classi la mannamu a l'erva.





24.



« Li studii tutti sunnu tempu persu

<< Ognunu parra cu lu sò discursu,

« A chi nni giuva la prosa e lu versu?

« Di li pianeti sapiri lu cursu ?

« Comu fattu o nun fattu è l'universu?

« Da sti cosi nun si ha nuddu succursu, « Iu nun ammettu ciò chi nun prufitta, « La mircanzia di chiacchiari è pruscritta.



25.



« Quannu poi li dinari su abuliti

« Nun cci sarrà l'abusu di li doti,

« E tutti li picciotti sapuriti,

« Chi pri la puvirtà su quasi ignoti,

<< O chi truvatu nun hannu mariti,

« E amanti nn' hannu avutu tanti voli,

« Avrannu tanta cuncurrenza allura

« Quanta nni trova 'na ricca signura.



26.



« Lu giuvinottu chi suspira e licca,

« E sempri asciutta cci resta la vucca,

« Pirchì la vurza avi vacanti e sicca,

<< Nun cchiù guardannu fimmini ammalucca,

« Quannu nun ce'è nè nobili nè ricca

« Avrà ogni petturussu la sua cucca,

<< Nè pri la dota giovinotti forti

« Avrannu in mogghi vecchi brutti e torti.»





27.



A sti palori cci foru risati

Ed in bruddu si misiru li ziti,

E l'omini e li donni 'nnamurati

Afflitti pri mancanza di muniti

Comu in sonnu si crittiru arrivati

In puntu di livarisi la siti,

E applauderu a dd' eccellenti pianu

Cu forti evviva e battuti di manu.

28.



'Na donna cu lu nasu comu brogna,

China di stampi chi parianu rugna,

Cu un coddu longu comu 'na cicogna,

E cu 'na vuci comu 'na sampugna



Si susiu senza scrupulu e vrigogna,

E misi a diri strincennu li pugna:

« Iu nun capisciu comu si pirmetti

« Chi si fazzanu simili prugetti.



29.



« Lu cirveddu pirchì chistu nni 'nfusca ?

« Stu signuri cu è? cui cci lu 'mmisca?

« Una picciotta chi nun avi ciusca

« Cu li millafii soi lu pisci pisca;

« Ma cu doti un maritu si l'abbusca

« Ogn' autra chi nun è bedda nè frisca,

« E perciò 'ntra lu statu suciali

« È la dota 'na cosa essenziali.»





30.



Ma di dda vecchia lu discursu seriu

Interrumpiu ridennu un usurariu:

« 'Ntra sti prugetti cci trovu un misteriu

« Nè fantasticu è tuttu o immaginariu;

« Cu fari di lu munnu un monasteriu

« Poi chistu si farrà depositariu

« Di tuttu lu dinaru cunsirvatu,

« Comu dici, pri cuntu di lu Statu.



31.



« Mancu pri jocu e mancu in un rumanzu,

« Mancu cui pri midudda avissi un trunzu

« Dirria ciò chi iddu ha dittu manzu manzu

« Cu dda facciazza chi pari di brunzu;

« Stu prugettu fa veniri lu lanzu,

« Iu chi dinari onestamenti arrunzu,

« Comu forsi su tutti, un sugnu loccu,

« Nè 'ntra la cascia mittirria un hajoccu.»



32.



« Agghiunciti, esclamau cu viulenza Unu chi comu un utru avia la panza,

« Sarrà Priori e poi sò rivirenza

« A modu sò nni darrà la pitanza,

<< A mia livari 'un si ponnu 'ncuscenza

« Almenu quattru piatta di sustanza,

« Iu vogghiu lu miu gustu quannu manciu

<< E chistu vurria darimi lu ranciu.





33.



« La cosa cchiù bizzarra, misi a diri Nautru ch' era a l'addritta pri parrari, « È ch' ognunu è custrittu ad eseguiri

« Ciò chi cu forza fisica pò fari,

« E perciò amici mei putemu jiri

« A cogghiri munnizza ed a zappari

« Ca l' offizii li duna la natura

« E si dunanu a pisu ed a misura.



34.



« Ma però la sua idea trovu eccellenti

« Ed iu la mettu in pratica a l' istanti

« Comu si iu fussi priuri o reggenti

« Di sta società di mindicanti;

« L'impiegu a chistu cci dugnu 'ntra un nenti,

« Forti ha li vrazza ed ha li spaddi tanti,

« Avrà un offiziu chi 'un cei darrà noja,

« Da stu mumentu iu lu distinu a boja.»





35.



D'un curtigghiu dda sala avia l'aspettu,

O di cummedii buffi era un casottu,

Sdignatu a sta mancanza di rispettu

Facia anchi chiassu ddu cunciliu dottu;

La campanedda 'un facia nuddu effettu,

Chi tuttu avia a finiri cu lu bottu

Pirchi la sua prisenza 'un valia nenti

Subitu s' addunau lu Prisidenti.





36.



Eranu ddi schiamazzi accussi forti Chi li squasuni, in fari eccessi sperti, Ch' eranu fora, scassaru li porti, E allura orrenni foru li scuncerti, E tutti quanti cu li facci smorti Scapparu di la vita quasi incerti; E Raynal quannu a lu largu fù Lassau Parigi e nun si vitti cchiù. 37.

Ed eccu in quali modu si sciugghia La celebri pulitica assemblea Già priparata, e chi pri scopu avia D'illuminari la classi plebea, E d' indrizzarla 'ntra la retta via; Ma fu oppostu l'effettu a tali idea, Calau la tila accuminzata appena Di lu gran dramma la secunna scena.



38.



Svaniu pri dda pastizza ogni spiranza Di dari a lu governu consistenza, Si accrisciu di li squatri l'arruganza, E di li corifei la priputenza; Eranu vani 'ntra sta circustanza Tutti li teorii di la scienza, Ma una prevista novità suspisi Li danni ulteriori pri sei misi.





39.



Partutu La Fayet ristau vacanti

Ad un trattu lu postu di Reggenti

E l'autru di Supremu Cumannanti;

Circa lu primu 'un s' avia a fari nenti,

Dipinnia da lu Re, lu so ajutanti.

Occupau l'autru provvisoriamenti,

E infatti Doumorier lu jornu appressu

Si misi di la carica in possessu.





40.



Era stu Doumorier unu di chiddi

Cu quattru facci comu cascavaddi

A cui nun arrussicanu mascid di

E pari chi cci avissiru li caddi;

E sti tali suggetti, biatiddi!

Pirchi jocanu sempri cu dui baddi,

O sia tempu di calma o di timpesta



Su sempri 'mmenzu e pr'iddi è sempri festa.



41.



Doumorier, comu fannu l'alcirotti,

S'accalumava li partiti tutti,

E cu scaltrizza dava li soi botti

'Na vota a lu timpagnu una a la vutti;

'Na cumpagnia cumposi di picciotti

Chi sempri a lu sò ciancu tinia 'ncutti;

Di bell' aspettu, galanti e pulitu



Tra li fimmini ancora appi un partitu.





42.



Cridennu La Fayet multu distanti E chi ristassi longu tempu assenti Nun sulu fu di l' Armi Cumannanti Ma anchi lu postu usurpau di Reggenti. Stu passu temerariu e arroganti Vinni approvatu da li soi aderenti, E da sè stissu s' avia proclamatu Capu supremu di tuttu lu Statu. 43.

Ritinni pri sei misi o pocu menu Di Guvirnanti lu putiri 'mmanu; Di stu pricariu statu nun serenu Spissu circau la sua cunfirma invanu; Mantiniu contra d' iddu lu vilenu Quantunqui fussi un pupu e nò Suvranu Luigi, e 'un lu livau pri lu timuri D'essiri suttapostu a guai maggiuri. 44.

Iddu però 'ntra lu stissu mumentu

Chi di la nigativa appi l'affruntu

Si misi a cumbinari un tradimentu,

E pri menzu di cabali era juntu

A cunsiguiri quasi lu sò 'ntentu,

E diri si putia chi era già in puntu

D'essiri pruclamatu legalmenti

Dittaturi di Francia e non Reggenti.





45.



'Ntra li segreti soi fatti galanti

Fra di l'autri si cunta un accidenti

Chi cci successi appuntu un jornu avanti Chi la putenza sua sfumau 'ntra un nenti;

Alcuni uffiziali e soi ajutanti

Lu sapianu stu fattu sulamenti;

Pri qualchi tempu s' occultau, ma poi

Si sappi cu tant' autri 'nchiappi soi.





46.



Fu d' una donna 'ncumpagnia truvatu

Scuppannu a l'impruvisu lu maritu

Chi pri dda sira nun era aspittatu;.

Chistu vidennu ddà dd' omu pulitu

Chi 'ncasa sua senz' essiri 'nvitatu

Appi di visitarlu lu murritu,



Pri primu cumplimentu dd' umacciuni

Lu pigghiau cu dui manu a timpuluni.





47.



La donna spavintata a dda surprisa,

E cchiù pri ddu signuri ch' avia 'ncasa

Da lu lettu scinniu nuda o 'ncammisa,

E astutau la cannila, pirsuasa

Chi forsi avria dd' oscurità 'mpruvisa

'Ntra dda lutta terribili e vastasa

A ddu signuri datu capimentu

Di scappari di ddà 'ntra ddu mumentu.





,





48.



In Francia succidevanu sti fatti

Mentri lu Duca in Inghilterra stetti;

Pri qualchi tempu appi spiranzi, e infatti

La rivoluzioni cci nni detti;



Ma li lusinghi soi foru disfatti

Da li pirniciusì e strani effetti

Di la fuddia di ddu Suldatu audaci,

Perciò misu s' avia lu cori in paci.





49.



Ma chi fu, chi successi, cosa avvinni?

Pirchi sta novità doppu tri anni?

Pirchi si curri, s'acchiana, e si scinni

E si va sbarazzannu a tutti banni?

Cu lu curreri chi notizia vinni



Ca lu Duca è nisciutu da li panni,

E vurria quasi 'ntra stu stissu jornu

Truvarisi a Parigi di ritornu?





50.



Ma pri st' interessanti novità,

Certamenti una causa cci fù;

Forsi lu Re lu misi in libirtà,

O chi Luigi nun esisti cchiù ?

Fors' iddu scappa pri sua volontà?

Ma li soi 'ntinzioni quali sù ?

Pri livarinni tutti sti pinseri

Avemu a fari un sautu 'nnarreri.





51.



Turnamu dunca unni avemu lassatu Doumorier, chi pri un casu imprevedutu

Nun si truvava allura in bonu statu,

E di la donna lu suppostu ajutu



'Ntra ddu momentu nun cci avia giuvatu;

Era da lu maritu trattinutu

Cu tali forza e cu tali manera

Chi menzu di scappari nun cci nn'era.



52.



Lu maritu era un bravu carvunaru Ancora forti ma d' età maturu; Corpu a corpu e a l'urvisca s'attaccaru Cu cchiù forza vidennusi a lu scuru; Doumorier l' affirrau pri lu cuddaru, Chiddu fu lestu e lu 'ntipau a lu muru; La mogghi chi pigghiatu avia lu spitu Puncia 'ntra lu darreri lu maritu.



53.



Chistu si vota e cessa da la lutta; Doumorier un mumentu nun aspetta, Cu 'na forza incredibili l'ammutta E 'nterra a facci a l'aria lu jetta. Allura da na seggia ch' avia 'ncutta Li robbi afferra e subitu sfiletta; La donna ancora nun tardau a scappari E a salvari si jiu da 'na cummari,





54.



Doumorier già scumpostu e adduluratu

Mittennusi a la megghiu lu vistitu

A lu palazzu jiu drittu tiratu



Stannu certu chi dda senza un invitu

Nuddu com'era l' usu avria truvatu



Pri tistimoniu di ddu sò murritu;

Ma truvau cu vrigogna e cu tirruri

Chi l'aspittava lu Statu Maggiuri.

55.



Ed alluccheru tutti ddi pirsuni

Culunnelli, Maggiuri, e Capitani

Vidennu cumpariri un mascaruni

Chi quasi nun avia cchiù formi umani;

La facci paria fatta di carvuni,

Tutti li biancarii lordi e nun sani,

Zuppicava, la lena avia affannata

Ed a lu ciancu nun avia la spata.

56.



In vidiri ddi genti si cunfusi,

E dissi, chi l'assaltu lu surprisi

Di latri in certi vii quasi scurusi,

Ma chi validamenti si difisi;



Chiddi senza badari a tali scusi

Cci dissiru: « Sta notti lu paisi

« È tuttu in un insolitu fermentu



« E perciò semu ccà 'ntra stu mumentu.





57.



Iddu a ddu puntu nun sapia chi fari, Ordinau mumintanii misuri

Di quateli, e battugghi militari;

Chiamau 'na cammarera e un sirvitari,

Tuttu lu corpu si fici lavari



Chi cci spruzzaru poi d'acqua d' oduri;

E pri lu primu e secunnu accidenti

Pri tutta dda nuttata 'un durmiu nenti.





58.



Ma lu 'ndumani cu gran maravigghia Vitti in gran muvimentu la plibbagghia Pirchi era dda arrivatu da Marsigghia Un omu assai stimatu e di gran vagghia Chi vinia a scuncirtaricci li brigghia; E pri teniri in frenu dda canagghia Subitu, comu già nn' avia l'idea, Uniu l'amici in pubblica assimblea,



59.



Ed eccu quali fù la nuvità

Pir cui da Londra si nni jiu Monsù

Senza dari un salutu a dda cità,

E curriu pri Parigi a frustuslù.

L'omu lu quali era arrivatu ddà

E a Doumorier tantu funestu fù

Era appuntu l'illustri Mirabó

'Nnimicu a la Rigina e amicu sò.





:





60.



Chistu era Conti, ma laidi costumi Mustrau di l'età sua 'ntra l'anni primi, Parsi currettu da li novi lumi

Pirchi aspirava ad onuri cchiù sublimi;

Junciu, occultannu li soi veri fumi,

Di gloria democratica a li cimi,

E cchiù quannu cu summa maravigghia

'Na putia di mircanti apriu in Marsigghia.

61.



Nun si cumprisi allura lu pirchi

Chistu a vinniri robba stava dda,

Non obbligatu ad aggiri accussi

O da bisognu o da nicissità;

Fu sta sua metamorfosi bensi

Prudutta da la scaltra vanità

Di mustrarisi uguali, anzi cunfusu

Cu l'artigianu e cu l'industriusu.

62.



Cumparsi st' omu veramenti stranu

Conti allura nun cchiù, ma citatinu,

Purtannu comu un scettru di Suvranu,

Cu 'na birritta e un abitu mischinu,

La menzacanna o metru 'ntra li manu;

Perciò lu pupulazzu pariginu

Facia gran festa, e rispettusu omaggiu

Rinnia a dd' eccelsu e caru pirsunaggiu.





۱۰





63.



Iddu arrivava giustu a ddu mumentu

In cui, comu vi fici lu raccuntu,

Dintra la sala di lu Parramentu



Doumorier pri un suffriri un novu affruntu

Da lu populu, ch' era in gran fermentu,

Pri causa di chidd' omu allura juntu,

Stava cu li soi amici cumminannu

Lu riparu da darisi a stu dannu.

64.



Lu populu fratantu appuntu dòà

In triunfu purtava Mirabò

Acciò di Dittaturi in qualità

Jissi a pigghiari ddà lu postu sò

Sustinennu la vera libertà;

Ma lu chiassu discriviri 'un si pò

Quannu la plebi ddà truvau la 'ntrata

Nun sulu chiusa ma puru guardata.





65.



A tali vista Iu populu 'mperra

E cu li guardii appiccica 'na sciarra

Ca la porta vulia jittari a terra;

Mirabò li tratteni e accussi parra :



« Nun cc'è bisognu di fari 'na guerra,

« Si pacenza nun ec'è tuttu si sgarra,

« Nui lassamu a li vili stu saluni

< Jirremu unni si joca a lu badduni.»





66.



Ddà Mirabò sturdiu la genti tutta Chi l' ascutava ammunziddata e stritta; D'allura in poi da Mirabò distrutta Fu ogni forza 'nnimica a la birritta; Doumorier nun dispostu a nova lutta Scappau cu idei di stragi e di vinnitta, E da ddu puntu 'ntra lu postu sò Ristau l'astutu e fausu Mirabò.



67.



Fu di dda traspurtatu pri sua istanza Accumpagnatu da 'na chiurma immenza 'Ntra lu palazzu propriu d' Orleanza Tantu famusu pri magnificenza Chi pri tradizioni e per usanza, O pirchi infatti nn' avia l'apparenza Quantunqui in rialtà nun fussi tali, Era chiamatu Palazzu Reali.



68.



'Ntra l' eserciziu di li soi putiri Deputati nun vosi e cunsigghieri, E lu populu fici ammalucchiri Cu riformi efficaci e nun severi; Da nuddu allura si putia capiri Si iddu opirava cun idei sinceri; Si 'un cei scattanu l'occhi nui st' arcanu Per appurari sudiremu invanu.





69.



Quannu arrivau lu Duca, chi Eguagghianza, Quali nun fù 'ntra la sua longa assenza, Di novu si chiamau turnatu in Franza, E di l' ospiti sò fù a la prisenza, S' abbrazzaru cu vera fratillanza; Parraru longu tempu in cunfidenza. Chi ficiru e chi dissiru st' Eroi Forsi pri casu lu sapremu poi. 70.

Rebéc turnannu li senzi cunfusi

Avia pinsannu sempri a lu Marchisi,

Idda vulia sapiri si rispusi



A dda littra fatali in cui l' offisi

Ed in cui li ritratti eranu chiusi,

Perciò 'ntra lu viaggiu nenti 'ntisi,

E a Parigi arrivata allura allura

A la casa curriu di la Signura.

71.



E pirchi pri la sua smania amurusa

Di supra un cei pusava la cammisa

La casa di cui avia un' idea cunfusa

Jiu a circari a l'istanti a cursa stisa,

Ma la porta chi stava sempri chiusa

Spalancata truvau cu gran surprisa;

Acchianau susu e appena junta ddà

Fu scossa da un' orrenna novità.





72.



La Signura avia mortu un jornu avanti,

Cc' eranu d' idda l'intimi parenti

Chi senza afflitta cera e senza chianti

Parravanu cu alcuni canuscenti;

Dicianu chi dda donna stravacanti

Murennu nun avia lassatu nenti,

E avia abbruciatu prima di muriri

Tutti li carti chi idda avia 'mputiri.

73.



L'omu a cui cadi un fulmini a lu latu

Nun resta accussi attonitu e sturdutu

Comu a ddu casu atroci e inaspittatu

Ristau Rebéc chi tuttu avia pirdutu;

Lu sò casu era affattu dispiratu,

Nun avia nuddu chi cei dassi ajutu,

Pri la campagna a lu mumentu sdetti

Cun idei di strammissimi prugetti.

74.



Vidremu chi farrà, dirremu intantu Chiddu chi si facia 'ntra ddu momentu In Francia e cchiù in Parigi unni lu vantu Di guvirnari senza Parramentu, Sistema chi a la plebi piaci tantu Pirchi la plebi varia cu lu ventu, Si dava a Mirabò chi cun effettu In pratica mittia lu sò prugettu.





75.



Ma di la libirtà li corifei E l' egoisti ch' eranu cchiù assai Cchiù nun putennu in liberi assemblei Cosa chi nun avia mancatu mai Fari gran pompa di li proprii idei, Prevedennu a la Francia novi guai, Di li pirduti onuri pri la stizza Ficiru scuncirtati 'na pastizza. 76.

Cc' eranu in tutti li Dipartimenti Personaggi, li quali un tempu avanti, Com' è già notu, eranu assai potenti; Rinnianu di lu novu dominanti

Li popolazioni malcontenti;

Di jornu in jornu sti vuci allarmanti Jianu pigghiannu pedi, e paria certu Qualchi novu terribili scuncertu.



77.



Ma Mirabò quannu sti fatti 'ntisi,

Ed eranu pri effettu di sti cosi

Già scuncirtati tutti li paisi,

Di mettiri un riparu si pruposi;

Di la volubiltà di li francisi

'Ntra ddu mumentu pruittari vosi;

Ed a l'istanti nni fici la prova

Dannu l'annunziu di 'na cosa nova.





78.



E di chista pri dari canuscenza

Cumparsi 'na matina un'ordinanza

Pri cilibrari cu magnificenza

La festa di l' umana fratillanza;



La gioja di lu pubblicu fu immenza

Tantu in Parigi chi in tutta la Franza,

Ed eranu ad assistirvi 'nvitati



Di tutti li cità li Diputati.



79.



A lu campu di Marti cursi allura

La plebi di Parigi quasi intera,

Sdirrubbannu a l'intornu e casi e mura

E cchiù estisa e cchiù netta chi nun era

Ridussi dda vastissima chianura;

Supra un otaru di strana manera

Fu collocatu comu oggettu sacru

Di la Fraternità lu simulacru.





80.



A ddu pupazzu di stuppa e cartuni,

Juntu lu jornu di la funzioni,

Di francisi cchiù assai d'un miliuni

Facia dda scena di Riligioni

Cu cirimonii e smorfii di bussuni;

Pirchi a ddi tempi, di dda nazioni,



Eranu tutti pri li novi idei

Scettici, Pirronisti, Epicurei.



: 81.





Di li Municipali pri li stenti 'Mmenzu dda massa si fici un vacanti

Pri lu quali traseru finalmenti

Vistuti 'ngala li rappresentanti

D'ogni cità di li Ripartimenti;

Lu Sinnacu chi a l'autri jia avanti,

Cu sfrazzu e gravità, lu cunfaluni

Purtava di lu propriu Comuni.





82.



Misi chisti in dui fila, 'mmenzu ad iddi

'Na quantità trasiu di picciutteddi

Cu bianchi vesti e ciuri a li capiddi



Scelti 'ntra li cchiù amabili e cchiù beddi;

Chisti nun si firmaru comu chiddi

Ma profumi di 'ncenzu e palummeddi

A l' idolu offireru pri figura

Di sacru 'mpegnu e d' amicizia pura.



83.



Quannu fù l' ura di li juramenti

Fatti cu modi e cirimonii santi

'Ntunaru un innu in punti differenti

Di li teatri tulli li cantanți;

E 'ntra li ginirali abbrazzamenti

Di giuvinotti e fimmini galanti

E di qualunqui classi di pirsuni

Cei fu 'na salva di milli cannuni.





84.



Ma 'ntra st' abbrazzamentu ginirali

Qualchi picciotta di li cchiù gintili

Fraternamenti appi strinciuni tali

Chi s'ammaccau lu sò cintu suttili

A signu chi appi a jiri a lu spitali;

Cci foru fatti di lu stissu stili,



E 'ntra ddu puntu 'un si sintianu vuci

Ma scrusciu di cu suca babaluci.





85.



Fatta la funzioni in cui juraru

D'essiri sempri comu Frati e Soru,

E mustravanu infatti in modu chiaru

Chi st' amicizia cci paria un tisoru

Pirchi a ddu puntu tutti assapuraru

Qualchi dilizia di l'età di l'oru,

Acchianau supra un vancu un oraturi

E cissaru li soni e li clamuri.





86.



Chistu esprimia cu energica eluquenza Lu gran vantaggiu di la Fratillanza, E dicia: « Pri lu munnu oggi accumenza « Un'epuca d'eterna ricurdanza >> Ma st' ultima palora ristau menza, Un gran chiassu si 'ntisi in luntananza, Si prupagau lu motu in un mumentu Cu strepiti e cu vuci di spaventu.





87.



Stu scumpigghiu accadiu pri duppiu casu,

Lu primu pri la furia d'un gilusu,

Avennu vistu chi un surdatu rasu

Cu sò mogghi facia lu graziusu,

Con un gran pugnu cei ammaccau lu nasu;

Però chiddu chavia rubustu pusu



Lu jittau 'nterra e a corpa di pugnali

Stu fratuzzu scannau comu un majali.





88.



In autru puntu un omu già maturu

Appi palori cu un cascavaddaru

Chi eci stava davanti comu un muru

E chi fitia d'arenghi e baccalaru;

Chiddu bestemmiava, ed iddu puru,

Poi vinniru a li manu e s'azzuffaru;

Cu orrenni strilli sti dui cari frati

Si stravisaru a forza di lignati.





89.



Si ripararu 'ntra delu curri-curri

Dui giuvinotti fumannu sicarri

Unn' era comu in cima di 'na turri

L'idulu avversu a 'nnimicizii e sciarri;

Un dilittanti di tocchi e camurri

A multi armati di stocchi e canciarri

Dissi, chi chiddi vinniru a ddu locu

Cu 'ntinzioni di daricci focu.





90.



Bastau sta vuci ed autru nun cci vosi,

Ddi 'nfilici a l' istanti foru prisi,

Nuddu a tali ingiustizia si opposi,

Foru li frati da li frati ocisi;

Di tutti dui la testa poi si esposi

Comu trofeu di fratirnali 'mprisi,

'Mpunta a li spati pri tuttu ddu jornu

Di ddu gran campu li purtaru attornu.

91.



Curriu sintennu ddu gran parapigghia

Di li Municipali 'na battugghia,

Ma pri scantu appi a teniri la brigghia

Pirchi dda dintra 'un cei capia 'n'agugghia;

Lu populu in vidirla si scumpigghia

A la forza risisti e la 'mpidugghia,

Perciò successi 'na tremenna lutta

In cui la squatra cci ristau di sutta.

92.



Foru in gran quantità da li dui lati

'Ntra dda zussa li morti e li firuti,

Cu stu principiu foru inaugurati

Da li francisi tutti dda vinuti

Li festi a mantiníri distinati

Cu affezioni e reciproci ajuti

La cchiù perfetta carità fraterna

Chi poi finiu con una guerra eterna.

Fini di tu Cantu XXVII.





336



CANTU XXVIII.



1.



Avia di Mirabò lu gran cuncettu Pri chista vota arrinisciutu sfattu, Ma pirchi da la sorti era prutettu Li cosi si mutarunu ad un trattu; Pigghiau quasi la Francia un novu aspettu, E lu populu smossu fu distrattu

Da nautra interessanti novità

A causa di lu loru ex Maistà.



2.



Un ghiornu un improvisu movimentu Si vitti 'ntra lu populu, e ad un puntu Si raccugghia, gridannu, tradimentu, 'Na fudda immenza; ma a stu passu juntu Nun pozzu jiri avanti, e pri un momentu Suspenniri nni divu lu raccuntu, Pirchi Rebecca mi chiama a la memoria In chista circustanza la sua storia.





3.



Rebéc la festa di la fratillanza

Nun vitti, ma bensì la conseguenza;

E pirchi avia persu la spiranza



Di dda risposta, s'armau di pacenza;

Si misi a cuntimplari di la Franza



Li nuvità duranti la sua assenza

E cchiù di cchiù cci fici 'mpressioni

La lutta di l'opposti opinioni.





4.



Jia visitannu cuntinuamenti

Tantu in Parigi chi in lochi distanti

Tutti li clubbi di l'intelligenti;

Li discursi sintia di li gnuranti,

E ridia sì a li proprii sentimenti

Opposti a l'autri, forsi stravacanti,

Un gazzitteri dava a qualchi articulu

Di opinioni pubblica lu titulu.





5.



Ma spissu jia pri li campagni erranti Pirchi l'idia cei avia vinutu in menti, E la tinia pri regula custanti, Chi qualch' autru di chiddi avvenimenti Chavia pruvatu qualchi tempu avanti E chi avianu apparenza di purtenti Cei avria fattu truvari a l' impenzata Di l'amanti la littra disiata.





6.



Occupata da tali illusioni

Era 'mmenzu ad un pubblicu stratuni

Allurchi quannu menu lu supponi

È scossa da un terribili ammuttuni



Con cui arrispigghia la sua astrazioni

Una quasi ciumara di persuni



Chi a cursa và, comu si curri a un locu

Unni si annunzia un pricipiziu o focu.





7.



Mentri Rebecca pri necessità

Giacchi da chisti strascinata fù

Curri cu chiddi, e unn'iddi vannu, và,

E li soi senzi in tali statu sù



Ca si è viva idda stissa nun lu sà,

E a lu Marchisi 'un pò pinsari cchiů,

Videmu cosa fà ddu svinturatu

Ca pari nni l'avissimu scurdatu.

8.



Finchì Rebéc 'ntra la Girmania stetli

Nutizia d' idda aviri mai nun potti,

Da timuri agitatu e da suspetti

Chiancia lu jornu e nun durmia la notti;

La cumpagnia sullevu nun cci delti

Di chiddi centenarii picciotti,

Pri distrairlu sempri l'anzianu

Tanti cosi dicia ma sempri invanu.





9.



Arrispigghiatu fu di bon matinu Un jornu avennu 'ntisu 'ntra lu chianu Strepiti granni e si facia fistinu Cu forti vuci e battuti di manu; Nisciu a l'infretta da lu cammarinu Ma cci vinni a l'incontru I'anzianu Dicennu : « È ccà lu libru allegramenti « Iu ti lu dissi ca facia purtenti ! 10.

« Ora 'un dubiti cchiù si ancora vivi

« Ed idda stissa ti ani dà li provi,

« Tè ccà sta littra, a tia Rebbecca scrivi,

« Leggila allegru e vidi chi cci trovi; »

Da impetuusi moti cunvulsivi

Fu scossu a tali impressioni novi

L' afflittu amanti, e già senti ddu dannu Chi l'alligrizzi subitanii fannu.



41.



Apriu la littra, e allura chi dda vitti Lu midagghiuni cu li dui ritratti Illusioni subitu li critti

O puru pri 'ncantisimu artifat.i;

Ma poi liggennu li palori scritti,

E di lu casu li rapporti esatti,

Si pirsuasi chi 'ngannu nun era

Ma 'na scuverta furtunata e vera.





12.



Quannu la littra a leggiri si misi In cui Rebéc cei parrava di spusi, L' equivocu chi cc'era nun cumprisi Pri li ritratti 'ntra la littra chiusi; Di la sua espressioni 'un si surprisi Anzi, pinsannu a modu sò, cunchiusi Chi pri sua mogghi essennu già prumissa Idda sintia parrari di sè stissa.



13.



Paria chi avissi persu lu giudiziu,

Di vasari dda littra 'un era saziu,

La fantasia currennu a precipiziu

Già di lu tempu accurzava lu spaziu,

Vidia Rebéc 'ntra lu sò propriu uffiziu

Cei facia di la littra lu ringraziu,

E l'accicava tantu la lusinga

Chi anchi vasannu si liccava l'inga.

14.



Rispusi, e 'ntra la littra zoceu ce' era

Qualunqui amanti fù si lu figura;

Fu siggillata cu nova manera,

E l'anzianu allegru a la Signura

La spidiu cu la solita currera;

Però inutili fù tanta primura,

Rebéc la sua risposta mai nun appi

E mancu si la fici allura sappi.





15.



Ed accussi idda stissa sinu allura

La causa nun avia saputu ancora

Di dda gran cursa cu tanta primura

Di parigini e di genti di fora;

Quantunqui attenta mittissi ogni cura

Pri ascutarinni almenu una palora,

Finu a ddu puntu 'ntisu nun avia

Chi vuci di triunfu e d'alligria.





16.





In menzu a li canzuni e a li schiamazzi

Di viddani e picciotti sfardatizzi

Chi facianu dda cursa comu pazzi,

Rebéc la causa di tanti alligrizzi

Nun capia, ma da certi fimminazzi

Chi cchiù di l' autri facianu spirtizzi

'Ntisi un' enimma di palori e fù:





« 'Ngagghiau lu turdu, ora nun scappa cchiù. »



17.



Era già notti e paria l'atmosfera

Allura chi scurau serena e chiara,

Ma a l'impruvisu scuppau 'na bufera

Cu lampi, trona e fulmini a migghiara,

Cadia l'acqua a dilluviu e 'nterra cc' era

Furmata a lu mumentu 'na ciumara,

Tutti li genti appedi eranu ammoddu

E currianu li carri a rumpi coddu.





18.



Rebéc chi pri un ricoveru curria

Vitti 'na luci da luntanu, e poi

Si truvau 'nfacci di 'na massaria,

E 'ntra un stadduni di cavaddi e voi

Truvau appuntu l'asilu chi vulia

Pri riparari a li bisogni soi;



S' assittau 'nterra, s'asciucau a lu focu,

Poi tullu quantu esaminau ddu locu.





49.



Vitti nun sulu dd' immenzu stadduni

Ma tanti pagghialori e magazzini

Di vappi, di 'mbriachi e di squasuni,

Stipati comu sardi, tutti chini;

Poi vitti in autru locu tri pirsuni

Chi parianu distinti citatini,

E comu capi di tutti ddi massi

Discurrianu 'ntra d' iddi a vuci bassi.





20.



Unu di chiddi avia 'na trista cera,

Però stava in mudesta pusitura;

Avia nautru 'na facci di pantera

E avia quasi d' un granciu la figura;

Una fisonomia gravi e severa,

Forti lu corpu ed auta la statura,

Avia lu terzu, e in chistu l'apparenza

Indicava superbia e priputenza.





21.



Rebéc si cci accustau, l'oricchi attenti

Tinni e cumprisi doppu pochi istanti

Chi ognunu cu li soi raggiunamenti

Paria chi fussi capu di briganti;

E cunchiudianu poi concordementi

Chi nun s' avria pututu jiri avanti

Senza di l'autri testi l'esterminiu,

Comu li paparini di Tarquiniu.





22.



'Ntra lu megghiu chi stavanu a parrari

Di li straggi chi avevanu in pinzeri

E chi già priparati eranu a fari,



Ddà c'una littra cci arrivau un curreri;

Pri leggirla si ficiru addumari,

Nun bastannu la lampa, un cannileri;

Unu la littra a leggiri si misi

Ed attenta Rebéc tutta la 'ntisi.



23.



Dicia la littra: Luigi Capetu Sei jorna arreri si nn' avia scappatu, Ma cu li figghi e cu Madama VETU Ora dintra lu Tempiu è carzaralu; Pri stu casu lu populu è scuetu; Mirabò ancora secuta malatu, Nuddu trasiri pò 'ntra la sua stanza Unni sta sempri chiusu cu Eguagghianza.





24.



Ficiru tutti tri 'na gran risata,

Poi dissiru: « Lu munnu 'un si muta

« Fintantu chi 'un succedi 'na 'mpastata;

« Mirabò cu li sceni nun si ajuta,

« Vitti lu fini di la sua frittata;

« Finchi cc'è ligna un focu nun s' astuta,

« Da nui la Francia apprinnirà tra pocu

« Comu si fà pri astutari lu focu. >>>



25.



Unu dicia: «Li Giacubini tutti

« Chi sparpagghiati radunari potti

« Dimustrirannu chi 'un foru distrutti; » L'autru agghiuncia: «Da li mei Sanculotti

« Avrannu l' egoisti cosi brutti; »

E l'ultimu: « Li nobili e bigotti << Stirminirannu, sianu boni o rei, « Li valurusi Terruristi mei. »



26.



Rebéc previtti allura 'na timpesta Di tutti li passati assai cchiù trista, Ma 'mpallidiu quannu firmata e lesta Vitti di tanti ex-nobili la lista Già cunnannati a perdiri la testa; E cchiù quannu truvau cumprisi in chista, Pirchi d' Aristocraticu partitu, Genuefa, so patri, e sò maritu.





27.

Avia scampatu, era già jornu, e allura

Da dd' orribili tana nisciu fora;

Trimau di Genuefa a la svintura,

Di sô maritu e di sò patri ancora;

Ed essennu piatusa pri natura



Cu scritti, nun putennu cu palora,

Ch' eranu gravementi amminazzati

Avvisari vulia ddi sventurati.





28.



E nn'era certa pirchi 'un cc'era ignota

La villa di lu Conti, e chi la strata

Nn' avia fattu 'ncarrozza nautra vota

Quannu cci fu dda gran scupittiata

E turnau lu cucchieri a brigghia sciota,

Ma doppu di dda longa caminata

Junciri 'un potti unni stava lu Conti

Pirchi truvau ddà sdirrubbatu un ponti.





29.



Fami, stanchizza, e dispirazioni

Quasi ad idda livaru la ragiuni,

Nun cc'eranu lucali o tinti o boni

Pri aviri alloggiu o pigghiari un vuccuni,

Ma in luntananza 'ntisi canti e soni

E scupriu lu casinu d'un baruni;

Subitu ddà curriu cu la spiranza

D'aviri alloggiu e jinchirsi la panza.





30.



Ma giustu giustu idda arrivau 'ntra un puntu

Chi dda famigghia era in gran muvimentu,

Unu chi da Parigi era ddà juntu



'Ntra 'na carrozza a ddu stissu mumentu,

Accuminzava a fari lu raccuntu

Di qualchi 'ntirissanti avvenimentu;

Chistu trasutu appena misi a diri:

« Figghiuoli avemu cosi di 'nfuddiri.





31.



« O pirchi pri la longa orazioni « Chi fici unni si joca a lu badduni « Cu l'energia d'un veru Ciceroni « Cci avia arristatu offisu lu pulmuni,

« O pirchi stannu sempri in azioni

« Mentri chi in Francia fici di patruni

« Cei mancaru li forzi, finalmenti

« Mirabò nun è cchiù 'ntra li viventi.



32.



« Fu immenzu di lu populu lu luttu

« E si vidia dipintu in ogni aspettu;

« Di Mirabò lu corpu fu cunnuttu

« Cu summa pompa e supra un riccu lettu;

« Cci jiu d' appressu lu populu tuttu;

« Di lu gran Panteon sutta lu tettu

« Fu collocatu insinu a lu mumentu

« Chi sia lestu un superbu munumentu.





33.



« Ma appena mortu li testi esaltati,

« Li classi contra d'iddu privinuti,

« Li fanatici espulsi Deputati,

« Ad ogni preputenza risuluti

« Senza capu e senz' essiri chiamati

« A l'istanti si vittiru siduti

«Di l'adunanzi 'ntra l'antichi sali

« In assemblea di Stati Generali. 34.

«Ora l'aristocratica allianza

« Sutta di sta dispotica putenza «Nun pò acquistari cchiù forza abbastanza

« Comu da Mirabò nn' avia licenza

« Pri qualchi sua sigreta circustanza;

« Ma lu cungressu di la Sapienza

« Ha decisu chi 'Nfrancia ora eci sia

« Una putenti nova Munarchia.



35.



« E forsi forsi 'ntra stu puntu stessu

>> In un lucali da Parigi arrassu

« Si fa stu filosoficu cungressu. >>>

Ma quannu chiddu fu juntu a stu passu Ddi pirsunaggi di diversu sessu

Pri curiusità, capricciu, e spassu Dissiru: « Jamu tutti unn' iddi stannu « Videmu sti filosofi chi fannu. »





36.



Infatti appena fù lu primu alburi

Si misiru a l' istanti a priparari

E li carrozzi e li cavalcaturi

Chi appuntu tinia dda pri passiari

'Ntra ddi campagni ddu riccu signuri

Chi a tempu anticu era Baruni e Pari;

Iddu e l'amici foru poi prisenti

A lu cunciliu di li Sapienti.





37.



Junti a lu fini di 'na longa via 'Mmenzu 'na fudda pri lu cchiù plebea In una chiesa d' antica abbazia Già trasmutata in sala d'assemblea Cu ddi signuri anchi Rebéc trasia; Suspisa allura ogni sua trista idea Doppu d' aviri ripusatu un pocu Tuttu a l'intornu cuntimplau ddu locu.



38.



Mentri guardava dda cu locchi attenti In rumuri si misiru l'astanti Pirchi già cumparia lu Prisidenti Cu l'autri soi culleghi, e tutti quanti Pigghiaru postu immediatamenti; Ch' avianu chisti nnomi stravacanti Di filosofi antichi e antichi dotti Da li discursi idda capíri potti.





39.



Di taluni di chisti canuscenza

Avia Rebéc da quannu appi l' usanza

D'ascutari in segreta conferenza

Pirsunaggi famusi in chiusa stanza;

E Condorsét ch' avia la presidenza

Di ddu cunciliu di gravi 'mpurtanza

Canusciu, e 'ntisi poi chi ddu grann' omu

Di Platuni pigghiatu avia lu nnomu.





40.



'Ntra la muragghia di lu postu sò Sutta un tusellu di villutu blù Riccamatu in argentu a roccocò Comu vistutu da gran Coftu fù, E com'omu chi mortu ancora på, Rassimigghianti chi 'un putiasi cchiù, Cu gravi aspettu, e di cumannu in attu, Si vidia di Cagliostru lu ritrattu.



41.



Comu in Teatru, di lu Tempiu 'nfunnu, Un sipariu pinnia d' arazzu o pannu, Dipintu in cima a l'arcu era lu munnu Comu chistu si trova allura quannu Spunta lu suli, e l'orizzonti biunnu Va l' umbri di la notti dissipannu; Cc' era scrittu in carattari majusculu Di la felicità primu crepusculu.





42.



Rebéc guardava ddà quannu sunanti 'Ntunau la vuci di lu Prisidenti, Chistu vidennu dda multi gnuranti Un simplici discursu, ma eluquenti, Pinsau di fari. Si zittiu a l'istanti Tuttu dd' immenzu populu assistenti; Cu gravi allura ma con aspra cera L'esordia accuminzau di sta manera:



43.



« Amici ! eccu a lu fini è junta l' ura

« Di stabiliri 'na riforma vera,

<< 'Na riforma pir cui l'età futura

« Vidrà l'omu purtatu a nautra sfera,

« Si cancirrà di tomu la natura,

« Si ottirrà l'uguagghianza chi si spera,

«E lu munnu sarrà, canciannu statu,

<< Filosoficamenti governatu.



44.



<< Tantu prima chi doppu di Nuê

« Li nazioni tutti in ogni età

« Vittiru chi pussibili nún è

« Ottiníri uguagghianza e libirtà

« Da un guvernu di Principi o di Re,

« Perciò supra li umani putistà

<< Misiru sempri cu cuncordi idei

« L'assulutu duminiu di li Dei.





45.



« E pirchi sempri l' ideali e astrattu

« 'Ntra lu spiritu umanu è senza effettu «Di l'essiri immurtali lu ritrattu

« Immaginaru e misira in pruspettu;

<< Perciò statui e figuri ad ogni trattu « Di piu cultu nun sulu eranu oggettu

« Ma vosiru mustrari a li Putenti

« Chi chisti eranu tuttu ed iddi nenti.



46.



« Ora nui mustriremu in modu praticu

« Chi cu qualunqui sistema puliticu

« Repubblicanu, Mistu o Democraticu

« Lu distinu di lomu è sempri criticu,

« E chi sulu un guvernu Teocraticu

« Comu 'na vota fu l' Israeliticu,

« Putrà renniri tutti li murtali

« Perfettamenti liberi ed uguali.



47.



«Tuttu è dicisu, cancirrà la scena,

« Nun eci sarrà disuguagghianza alcuna,

« Cchiù nun avremu Putista tirrena,

« Ma astratta comu sù Casu e Furtuna; «E la liggi chi l'omini raffrena «Ea la società l' ordini duna

« Dipinnirà da 'na Riggina, e sia « Chista Riggina la Filosofia.





48.



« Di sta suvrana Deità di cui

« L'effigii in Francia spargiremu poi

« Li santi liggi addittiremu nui

« Comu Ministri e Sacirdoti soi;

« Lu munnu tuttu apprinnirrà da vui

« E comu vi ha incitatu sinu ad oi,

« Comu pò di Filosofi 'na manu

« Fari felici lu generi umanu.»



49.



A sti palori un surdu murmuriu In tutta l' assimblea si sullivau, Qualcunu di dda chiacchiara ridiu Qualcautru 'un appi flemma e si 'nfuscau, Dicianu tutti: «Stu Cullegiu piu « Cu sta Riggina di Gnau-babbau, « Cu lu pretestu di lu Sacirduziu « Vurrà fari lu propriu nigoziu. » 50.

Ma lu scaltru Platuni chi cumprisi

Di tali murmuriu l'occulti frasi

Autru tempu a riflettiri nun misi

A chiddi malamenti persuasi;

In pedi si susiu, la manu stisi

E cu lu focu chi tuttu l' invasi

Gridau : « La guvirnanti Deità

« Acclamatila tutti, eccula cca.





51.





A sta palora subitu s' apria

Lu gran sipariu e cu bizzarra idea

Spintu supra un otaru si vidia

Lu simulacru di la nova Dea;

Comu Minerva in una manu avia

La 'ncantatrici facci Medusea,

Si vidia scarpisata e ad idda sutta

Una triformi bistiazza brutta.





52.



La Dea ch' avia di statua l'apparenza Era 'na bedda giuvina 'nsustanza, Omu la bestia chi cu gran pacenza Cci stava misu sutta manza manza; Vinti indicava da la Sapienza La Crudiltà, lu Viziu e la Gnuranza, Testa di lupu avia, corna di beccu E comu Mida l'oricchi di sceccu. 53.

Apertu a lu 'mpruvisu lu sipariu Cissau a l' istanti ogni argumentu seriu, E cui a l'idia mustrau votu contrariu

Attonitu guardava ddu misteriu,

Si mossi in tutti un sintimentu varia



Di curiusità, di desideriu,

E cchiù la giuvintů si cumpiacia

In cuntimplari la Filosofia.





54.



Battevanu li manu e a vuci forti

Dicianu Evviva, e allura in ogni parti

Spargeru chiddi ch' eranu a li porti

Chi già di li filosofi pri l' arti

Un guvernu nascia di nova sorti



Chi 'un cc'era in nudda di l' antichi carti,

E chi appuntu s' avia dda siritina

Già pruclamatu 'na nova Rigina.

33.



Rebéc però guardannu attentamenti

La statua chi idda avia pocu distanti

Cci parsi 'na persuna canuscenti

E ch' avia vistu multu tempu avanti,

E tantu ruminau 'ntra la sua menti

Chi doppu tanti rimimbranzi e tanti

Ricanusciu a la fini lu suggettu

Chi si truvava dda sutta dd' aspettu.

56.



Chidda chi 'ntra dda cella stava misa,

Comu immagini esposta in vera Chiesa

In maistusa forma e tisa tisa,

Canusciu finalmenti ch' era Tresa,

Dda picciotta chi vittimu ncammisa

E cumparennu di cirveddu lesa

Pri scrupuli a ddi tempi multu rari

Mustrava di vulirisi ammazzari.





57.



Ma di dda metamorfosi li veri

Mutivi 'un putia affattu immaginari

E nemmenu pri sonnu e pri pinseri

'Ntra ddu mumentu cci putia passari

Chi lu patruni ch' era un Cavaleri

E chi dda notti appi vuccuna amari

Si putissi avviliri a signu tali

Di stari a pedi soi comu un armali.





58.



Sappi poi chi di chidda lu maritu

Si nni jiu fora e si fici surdatu,

E lu patruni da l'anticu situ

Sinu a Parigi si l' avia purtatu,

E d'amici filosofi a lu 'nvitu

Esposta ddà l' avia, tuttu priatu,

Affinchì 'ntra ddu jornu d' alligrizza

Facissi pompa di la sua biddizza.





59.



Rebéc nenti sapennu di stu fattu Guardannu di dda fimmina l'aspettu, 'Ntra ddu bizzarru modu contrafattu Nun si occupava di nudd' autru oggettu; Di dda scena ridia, quannu ad un trattu Senza putiri farinni un cuncettu, Cci fu dintra dda sala a l'improvisu

Un gran scumpigghiu e cci passau lu risu.





60.



Si vittiru dda dintra a ddu mumentu

Indizii di piriculu e di scantu,

Era tutta dda sala in muvimentu,

E di li donni li strilli e lu chiantu

Accriscianu l'orruri e lu spaventu;

Di scappari circavanu, ma intantu

Cci arrivavanu 'ncontru a lu purtuni

Di fora innumerabili pirsuni.





61.



Chiddi di fora dda dintra trasennu

Pri aviri scampu jevanu gridannu

« Semu pirduti! li nnimici vennu !>>

Quannu sta vuci dda si 'ntisi, tannu

Ddu gran scumpigghiu divintau cchiù orrennu,

Stranii nnimici auturi di ddu dannu

Crittiru allura, e fu la loru idea

Traspurtata a lu Renu e a la Vandea.





62.



Cadennu da lu tronu unn' era esposta

Un bummalu si fici 'ntra la testa

La Dea Rigina e s'ammaccau 'na costa,

E poi sfardata in modu appi la vesta

Chi forsi peju 'un s'avria fattu apposta

Pri scopriri ogni parti disonesta;

E 'ntra stu casu diri si putia

Povira e nuda vai Filosofia.





63.



'Ntra dda gran fudda lu sò cavaleri Mascara e spogghia 'un si potti livari, Facennu sforzi cci jia pri darreri, E doppu tanti lutti ch' appi a fari Cu li corna e l'oricchi di sumeri Nisciu, ma, suppunennuli magari, Li picciuttuni sti dui mascarati Assicutaru a corpa di pitrati. 64.

'Ntra ddu trambustu, di li sapienti Foru cchiù assai terribili li scanti, Si arrivava un esercitu putenti L'avria pagatu a tutti pri contanti Comu l'auturi di ddi muvimenti A Populi nucivi ed a Rignanti, Supra d' iddi sfugavanu la raggia Ritruvannuli chiusi 'ntra dda gaggia.



65.



Diogini, Pitagora e Bianti

E Socrati a scappari foru pronti,

Aristotili 'un potti jiri avanti

E scoppa 'nterra cu la schinu a ponti;

Passaru ancora Macchiavelli e Danti



Da dda sala a la varca di Caronti

Ca in tanta furia ed in tanta ruina

La fudda li pistau comu racina.





66.



1



Ma cchiù di cchiù l'enfaticu Platuni

Si vitti a ddu mumentu 'ntra li spini,

Daveru cci trimau lu piddizzuni

E nun avia cchiù sangu 'ntra li vini,

Scinnennu 'nfretta pigghiau un stramazzuni

Cadiu la seggia e cci stuccau li rini,

Ed anchi da dda massa fu firutu

Seneca chi vulia daricci ajutu.

67.



Appi li guai soi Rebecca puru

Si vitti persa e nun avia riparu,

Tinia li spaddi 'ntipati a lu muru

'Ntra ddu saluni chinu paru paru;

In tantu lustru si cridia a lu scuru

Ca l'occhi allura si cci 'nvitriaru;

Muria si stava dda nautru tanticchia

Però 'na vuci cei 'ntunau a loricchia.





68.



Scossa a dda vuci 'ntisi chiari chiari

Da chiddu chi parrava sti palori,

« Abacuc è cu tia nun ti scantari

« Ed unni cc'è Abacuccu nun si mori;»

Rebéc mannau un suspiru ed allargari

Pri l'alligrizza si 'ntisi lu cori,

Si misi 'nfatti lu vecchiu gagghiardu

Davanti ad idda comu un baluardu.





69.



E quannu poi la fudda vinni menu

Si la purtau pigghiata pri la manu,

Scarpisavanu in tuttu lu tirrenu



Omini morti e nuddu oggettu sanu;

Rebéc 'un avia l'animu sirenu

Ca di ddi fatti nun capia l'arcanu,

Trimau quannu si vitti a celu apertu

Immenzu ad un terribili scuncertu.





70.



Da chiddu assicurata 'un trimau cchiù E si critti in pirfetta sicurtà; Ora vidremu sti genti cui sù Chi dunanu l'assaltu a la cità, Vidremu unni Rebéc purtata fù, Si nisciu da Parigi o ristau ddà; Fratantu nui ripusiremu un pocu Ca già accumenza lu trimennu focu. Fini di lu Cantu XXVII.





360



CANTU XXVIII.



1.



Cu mi darrà la vuci e lu viguri

Pri putiri li fatti raccuntari

Di dd' epuca chiamata di tirruri

In cui lu sangu scurreva a ciumari?

E la Senna canciata di culuri

A cintinara strascinava a mari

Corpi d'ocisi di la testa privi,

E d' infelici ddà jittati vivi?





2.



Parsi chi a ddu mumentu spalancatu

Di l'Erebu li porti avissi Plutu,

E di li Furii lu Triunviratu



Da ddi oscuri vuragini nisciutu,

Avissi cu lu rimbummu annunziatu,

A cunfruntu di cui lu tronu è mutu,

Un uraganu chi lu munnu tuttu

Cummigghiari duvia d'orruri e luttu.





3.



A l'istorici a dd' epuca viventi

Quannu misiru a fari li raccunti

Di ddi strani ed orrenni avvenimenti

Trimau la manu ed agghiazzau la frunti;



Ed iu puru turbata aju la menti

Ora chi semu a stu periodu junti,

E fari di ddi quatri nun vi pozzu



Chi 'na copia 'mperfetta e un sulu abbozzu.



4.



Li primi scossi di tali tempesti

Pruvau Parigi da massi di tristi

Di la società vriogna e pesti

Sanculótt, Giacubini e Terruristi

Comu lupi nisciuti da foresti;

E da cunquistaturi 'mmenzu a chisti

L'avanguardia facevanu li sgherri

Di Danton, di Marát, di Robispierri.





5.



A lu cunfruntu di dd' assaltu è nenti

Lu ripitutu tanti voti e tanti

Paraguni di rapidu turrenti

Chi nesci da lu lettu e in un istanti

Arvuli, casi, pastori ed armenti

E quant autrucci veni pri davanti

Cu la 'mpruvisa 'mpetuusa china

Investi, abbatti, stritula e strascina.





1





6.



Sti terribili squatri in una uniti

Da Giorgiu lu briganti cumannati,

Senza riguardu a clubbi ed a partiti,

A pulitici, a dotti e ad esaltati,

Ma taliannu li suli vistiti



Di chiddi chi currianu spavintati

E purtavanu 'ntesta lu cappeddu

Di tutti nni facevanu maceddu.





7.



Lu cappeddu a ddu puntu era fatali

Comu cosa distinta e signurili,

Sulu vidiasi esenti d' ogni mali

Cu avia birritta 'ntesta e aspettu vili;

Lu cappeddu di morti era signali,



A sciabulati cu modi crudili

Si facianu sotari li cappeddi

E cu chisti li cranii e li cirveddi.



8.



Inutili è la fuga: è assassinatu Tantu cu resta immobili e sturdutu Quantu cui lu periculu passatu Supponi, pirchì a tempu avia fujutu; Ca si la morti la scanzau da un latu Juncennu in autru puntu anchi è pirdutu, Pirchi dda notti 'un cc'era strata o casa Chi da li Scannaturi 'un fussi 'nvasa.





9.

Non furti o vani eccessi era la liggi Inculcata a ddi squatri di malvaggi, Ma sulu di li Tri l'imperiu esiggi Straggi senza riserva e sulu straggi, Perciò paria chi spargennu in Pariggi Sangu a ciumara ddi genti salvaggi Di rinnuvari avissiru lu preu La nuttata di San Bartolomeu.



10.



Mentri sti cosi succidianu ddà

Rebecca da Abacuc purtata fù

In un quarteri di la gran cità

Unni scanti e periculi 'un cci sù

Di l'abitanti pri la povirtà,

Ma quannu jiri avanti 'un putia cchiù

Rebéc pri lu viaggiu stanca morta,

Abacùc s' accustau versu 'na porta.





11.



Iddu l'apriu, traseru dintra, ed era Chista 'na stanza anchi di jornu oscura, Putia dirsi 'na stadda o 'na pagghiera, Ma di stipu 'ncasciatu 'ntra li mura Chi li cancari avia di porta vera Abacuc distaccau la sirratura, E si vitti un pulitu gabinettu Cu 'na lampa appizzata 'ntra lu tettu.





12.



Rebecca nun avia cumprisu nenti

Di ddu gran chiassu e di tutti ddi scanti

Pri cui currennu jia tutta la genti,

E pri lu quali sfumau in un istanti

Lu gran prugettu di li Sapienti;

Stannu 'nsilenziu tirò sempri avanti,

Ma junta dda nun potti stari cchiù

E dissi ad Abacuc: «'Nsumma chi fù? »





13.



Lu vecchiu allura ad idda 'nfretta 'nfretla

Svilau l'auturi di dda nova lutta;

Rebéc chi canuscia dda trista setta

E vitti di li Tri la cera brutta

D' Abacúc la risposta nun aspetta

Ma esclama: «Addunca è l'ura in cui distrutta

<< Sarrà forsi la Francia; ma pirchi

«Sti tri assassini agiscinu accussi? »



14.



Canuscennu Abacuc la causa vera

Pri cui Rebéc avia tanta paura

Sapennu chi in periculu nun era

L'amanti sò, ma in parti assai sicura,

Risulenti cci dissi e allegru in cera

Chi di lu Conti avia pigghiatu cura;

L'assicurau supra stu puntu, e poi

Cussi rispusi a li dumanni soi :





15.



« Chisti chi tu canusci appuntu sunnu

« Li cchiù ostinati chi daveru vonnu

« L'assoluta riforma di lu Munnu;



« E cchiù di l'autri a chiddu 'un cci pò sonnu

« Chi è nominatu Cagliostru secunnu;

« Però a lu fini arrivari nun ponnu

« Mentri chi cc' imbarazzanu la via

« Lu Sacirdoziu, e l' Aristocrazia.



16.



« E dicinu chi quannu pri 'na frana

« Da 'na muntagna un gran massu ruina

« La spiranza di rumpirlu è luntana

« Quannu s'arrasca cu la martiddina,

« Ma si sfrantuma, si spargi, si sgrana

« Cu la simplici scossa di 'na mina,

« E perció cu st'eccidii a lu mumentu

« Di cunsiguiri cridinu lu 'ntentu.



17.



« 'Ntra stu quarteri nun cc'è nubiltà

« Ma monaci e parrini cci nni sù,

« Perciò qualchi ricerca si farrà,

« In ogni locu, ed anchi unni si tù

« Si qualchi preti o monacu cei stà;

« Addunca cca nun divi stari cchiù,

« Sulamenti però pri qualchi jornu,

« Ma subitu duvrai fari ritornu. »





18.



Avia dittu a Rebéc tutti sti cosi

Pri pripararla a tirruri e surprisi,

Ma chi chista era ddà poi cchiù nun vosi



Diffiriri la nova a lu Marchisi,

Subitu a la partenza si disposi

Alimenti a Rebéc lassau pri un misi,



Curriu a la turri comu avissi l' ali

E parrau pri lu solitu canali.





19.



Ma quannu lu 'nfilici 'nnamuratu

Chi la spiranza già nn' avia pirdutu

'Ntisi chi ora Rebéc s' avia truvatu,

A st' annunziu ristau tantu sturdutu

E da tali deliriu 'nfuscatu



Chi jennu unni l'avvisu avia vinutu

Cridennu chi Rebéc fussi ddà jusu

'Nilari si vulia 'ntra lu catusu.





20.



Curriu per ajutarlu l' Anzianu

E quannu già di menti era serenu

Lu purtau pri lu vrazzu 'ntra lu chianu

Unni allegri com' iddu, o pocu menu,

Tutti in vidirlu batteru li manu

L' abitaturi di ddu locu amenu,

Facennucci, pirchì già era cuntenti,

Cungratulazioni e cumplimenti.





21.



'Ntra l' immenza alligria di lu Marchisi

Lu vecchiu ad aspittari lu disposi

Autri nutizii ancora per un misi,

E pri tuttu stu tempu si proposi

Li misterii da chiddu nun cumprisi

Svilaricci, e cchiù assai di l'autrì cosi

Pri mantinirlu sempri allianatu,

Di ddu locu l'origini e lu statu.

22.



Infatti un jornu lu fici assittari

E poi cci dissi : « 'Ntra lu tò pinseri

« Cc'è chi nui semu un corpu di magari,

« Chi li cosi chi vidi nun sù veri

« Ma apparenzi chi maghi sannu fari;

«Ti laju dittu e ti lu dicu arreri,

« In ciò chi vidi nenti cc'è di mali

« Simplici è tuttu e tuttu è naturali.





23.



«Ti dissi l'autra vota ca cci sunnu

« Arcani di natura chi nun hannu

<< Fattu ancora cumparsa 'ntra lu munnu << E forsi cu lu tempu la farrannu; « Comu foru un misteriu profunnu « Li cosi chi ora da tutti si sannu,

« 'Na petra cc'è chi fa l'oggetti e l'omu

« Invisibili a tutti, ed eccu comu.





24.



« Com' hannu ignota e putenti virtù

« La calamita e l'elettricità

« Ed autri così chi in natura sů,

« Avi sta petra la gran qualità

« Chi cui la porta nun si vidi cchiù,

« Intornu ad iddu un'atmosfera fà

« D'un suttili 'nvisibili vapuri

« Comu chiddu chi esala da li ciuri.



25.



«Nun penetra lu raggiu nè rifletti

« 'Ntra ddi negghi diafani ma, fitti

« E perciò nun si vidinu l'oggetti

« Quasi dda dintra cummugghiati e stritti;

« D'un fenomenu oppostu esempii detti

« Già la natura, e tardu si cei critti,

« Si alcunu lu dicia quannu era ignotu

« Li dotti avrianu fattu un tirrimotu.



26.



« In vitru ed in cristallu la Natura

« Cu 'na materia ignobili e nun rara

« Detti a lu munnu 'na sustanza dura

« Chi di la cchiù suttili aria ripara

« Comu farrianu li cchiù duppii mura, « Ma intantu è trasparenti e accussì chiara

« Chi cci passa la luci, e mustra veri

« Li cosi chi cci stannu pri darreri.





27.



<<< Nui semu milli e avemu tutti nui

« Sta petra 'mmanu e 'un semu visti mai, « Fu canusciuta 'ntra ddu tempu in cui

« L'omini antichi sapevanu assai;

« L' Epuchi di lu munnu sunnu dui

« Prima e doppu Nuè, comu ben sai,

«E comu a nui arrivassi ora ti dicu

« Stu gran tisoru di lu munnu anticu.





28.



« Un figghiu di Nuè ch' era un dutturi

« Duvennusi lu munnu rinnuvari

« 'Ntra l'arca conservau carti e scritturi

<<< In tutti l'arti di terra e di mari,

« Lassau sti carti a li soi succissuri

<< E lassau scrittu ciò ch'avianu a fari

« Acciocchi eguali poi fussi riduttu

« Lu munnu novu a lu munnu distruttu.



29.



« E 'ntra l'autri segreti di Natura

<< 'Nira li soi carti disignatu ce'era

« Di sta ciachetta di vili figura

« La priziusa ed unica minera;

« Li primi eredi la truvaru allura

« E camuseeru poi la causa vera

« Per cui lu grann' effettu idda produci « Di sviari lu raggiu di la luci.





30.



« L' omini antichi nun eranu pupi,

« Sapianu cchiù di quantu ora si sapi,

« Nun jianu erranti pri vausi e sdirrupi

« Arrampicannu comu addanii o crapi,

« Nun stavanu 'ntanati comu lupi

« Nè dintra li fisceddi comu l'api,

« In cunfruntu a li loru capitali

« Londra e Parigi sarrianu casali.





31.



«E di lu munnu a la secunna età

« Chi di la prima imitatrici fù

« Qual eranu a ddi tempi li cità,

« Per arti e lumi chi ora 'un cci su cchiù,

« Lu esponnu a l'attuali vanità

« Cu li residui chi sepulti sù

« Sutta l'immensi ammunziddati glebbi,

« Ninivi, Menfi, Babilonia e Tebbi. »



32.



Lu vecchiu accuminzava a dichiarari

Com' iddi addiyintaru succissuri

E pussidenti di ddi carti rari;

E comu un proniputi di l'auturi

Sta gran società vosi creari;



Comu Almazar cumposi autri scritturi;



•



E comu Ma la storia nun jiu avanti

Pirchi ad un trattu si susiu l'amanti.





33.

E dissi accisu, e cu l'occhi di fora,

Da desideriu spintu e da paura,

« Già è passatu lu misi e nun ancora,

« Com' appi fatta la prumissa allura,

« Di Rebéc 'un si dici 'na palora



« E forsi cci accadiu qualchi svintura; »

Ma lu vecchiu rispusi : « Unni si trova

« Iu sacciu, e prestu tu nn' avrai la nova.

34.



Rebecca 'nfatti pri la prima notli

Durmiu tranquilla e nenti 'ntisi o vitti,

Ma arrispigghiata fu da chiassi e botti

Ed allura in periculu si vitti

Pirchi sicura dda stari nun potti;

Fici li cosi da Abacuccu prescritti

E a lu mumentu si nni jiu di ddà

Versu lu centru di la gran cità.





35.



Quannu fu 'mmenzu di li larghi strati

E si vidianu già casi puliti

Nun già da misirabili abitati,

Nun incuntrau chi in varii gruppi uniti

Lordi squasuni, campagnoli armati,

E birrichini di li cchiù attriviti;

Eranu chiusi 'ntra tutti li vii



Li porti, li finestri e li putii.





36.



A certu puntu trattinni lu passu,

Vitti di armati un cumulu cchiù grossu,

E la causa scupriu di ddu gran chiassu;

Un panitteri ch' avia ruttu un ossu



Pirchi forsi timennu di ddu spassu

Ammucciatu s'avia dintra di un fossu



Nisciutu, avianu già da dda caverna

Gridannu: « A la lanterna, a la lanterna!! »

37.



Rebéc surprisa da ddi vuci strani,

Di la cità guardau li lampiuni,

Cci parsi chi cappotti o palandrani

Stassiru 'ntra ddi ferri a pinnuluni,

Guardau megghiu e ddå vitti corpi umani

E tra chisti mustravanu taluni,

Gammariannu in modi cunvulsivi,

Chi strangulati, ancora eranu vivi.

38.



Comu s' avissi fattu 'na cunquista

Pri tutta la cità facennu festa

Una gran chiurma di dda genti trista

Di lu furnaru connucia la testa,

Però la pompa nun finiu cu chista

Fari vitti Rebéc giustizia lesta

Contra di chiddi di nun autru rei

Si nun chi di nun essiri plebei.





39.

Vidennu a lu maceddu strascinari

Mircanti, ecclesiastici, e signuri,

Rebéc quasi 'un putia cchiù caminari,

Era tutta vagnata di suduri,

E dda lu Conti vidiri cci pari;



Ma fu distratta da un novu clamuri

Gridannu: « A ddu donninparu! e a l'istanti



Vitti affirratu un giuvini galanti.



40.



Era lu figghiu di lu lucanneri

Chi dda dama custrinsi ad emigrari

Pirchi farla sua spusa appi in pinseri

Cu 'mbrogghi d' avvucati e di nutari;

Era vistutu comu un cavaleri,

Ma si era comu sù li tavirnari



Campava certu, e la sua gala esterna

Lu purtau a ddu mumentu a la lanterna.





41.



Mentri sti sceni barbari vidia

La nostra forti e curaggiusa Ebrea

S' addunau chi cu giubilu curria

Una gran chiurma di genti plebea

Versu d'un puntu, ma pirchi 'un sapia

E da Abacuc nn' appi cunfusa idea

Di ciò chi già in Parigi avia successu

Lu jornu in cui scappau, lu dicu iu stessu.





42.



Già preceduti da dd' enormi dannu,

Li tri rifurmaturi di lu munnu



Trasevanu in Parigi scarpisannu,

Senza riguardu a mortu o moribunnu,

Li vittimi chi sparsi 'nterra stannu;



E un populu 'mbriacu e furibunnu

Li accumpagnava in pompa triunfali

'Nsinu a lu Palazzu Comunali.





43.



E cu l'orgogghiu di cunquistaturi

Spincevanu li proprii banneri

Unni ognunu purtau lu sò culuri

A modu di l'antichi cavaleri;

Ma pri müstrari sti liggislaturi

Unioni d' oggettu e di pinseri

Nni ficiru una sula misi a mazzu

E l' appizzaru avanti lu palazzu.





44.)



La fudda, in cui Rebéc benchì 'nvisibili

Timia qualchi periculu prubabili

Pirchi scappari non era pussibili

Ed era a fari resistenza inabili,

Currennu jia cu 'na furia 'ncredibili

Unni la sedi d'un guvernu stabili

Fissatu avianu cu lu scettru 'mmanu

Li capi di lu populu suvranu.





45.



La stissa notti pri sula apparenza, Chi nenti avia a conchiudiri 'nsustanza, Foru chiamati a dari la prisenza Li Deputati d' ogni autra adunanza Chi cu nomi diversi appi esistenza; Comu appuntu a ddi tempi era l'usanza. Ddi nomi antichi nun parennu boni St' Assimblea si chiamau Convenzioni.



46.



Appena jornu pri sta nuvità,

Chi cu li torci pubblicata fù,

Tuttu lu pupulazzu curria ddà

E 'ntra la chiazza genti 'un capia cchiù

Pri vidiri li novi Autorità



Chi in Parramentu cungrigati sù.

Rebéc si misi a un puntu lu cchiù arrassu Da l'urti di la fudda e da lu chiassu.



47.



A lu 'mpruvisu 'ntisi un gran fermentu Chi cci parsi tumultu e nn' appi scantu, Ma lu timuri sò durau un mumentu; Dicianu alcuni chi cc'eranu accantu: « A li trì capi di stu Parramentu

« Con una festa di sonu e di cantu

« Li nostri picciutteddi di curaggiu « Stannu vinennu a faricci un omaggiu.»





48.



Infatti poi si 'ntisiru li soni

Di trummi, friscaletti e tammarini,

Chi jianu avanti a 'na prucissioni

Di li cchiù vili e barbari assassini;

Chisti misi a dui a dui; 'na purzioni

Di testi di signuri e citatini

La notti pricidenti assassinati

A li picchi purtavanu appizzati.

49.



Cci jia sotannu allegri attornu a chisti

Cu facci lorda e cu sfardati vesti

La scuma di li fiammini cchiù tristi

Facennu atti schifusi e disanesti;

Di lu palazzu juncennu a li visti

Abballari facianu li testi,



Mentri iddi in modu di 'mbriachi o pazzi

Abballavanu cu ddi fimminazzi.





50.



Juncennu sutta di lu finistruni

Si riplicaru ddi scherzi inumani,

Si fici largu a forza d' ammuttuni

E jiu la scossa a li lochi luntani;

Cantannu patriottici canzuni,

Occhiuttostu abbajannu comu cani,

Vulianu chi li novi Pirsunaggi

Niscissiru a gudiri di dd' omaggi.





51.



E pirchi nuddu avia cumparsu ancora

A gridari si misiru addrittura,

« Li Duminanti niscissiru fora!!!

E dimustrannu la stissa primura

Lu populu fici ecu a dda palora

E tutti nni 'ntunarunu li mura;

Li Triunviri allura risulenti



S' affacciaru facennu cumplimenti.



52.



Cci foru a dda cumparsa cosi granni, Omini lordi e fimmini macionni

Si nni javanu tutti canni canni

Comu cui pigghia un ternu 'ntra li sonni;

Esclamavanu : « Evviva! » a tutti banni



A vuci forti l'omini e li donni

E cc'era un tali chi gridannu jìa

Comu fussi freneticu, e dicia:





53.



« Chisti su Guvirnanti cu li baffi

« E nun su comu lautri martum

« Chi finu ad ora hannu pigghiatu scassi

« Cu fantasii, cu chiacchiari e cu zussi;

<< Chisti, chi stannu sodi 'ntra li staffi,

« Livirrannu li camuli e li musli;

« St' Assimblea farrà certu cosi boni

« Pirchi ba lu nomu di Convenzioni.





54.



Li tri suggetti stettiru affacciati

Finchi tanti fuddii foru finuti,

Si ritiraru mustrannusi grati

A dda genti cu smorfii e cu saluti;

Ed essennusi chisti ritirati

Parteru I'assassini dda vinuti,

E pri tutta Parigi cu ddi testi

Ficiru scherzi orribili e funesti.





55.



Facia spaventu pri tutti li strati

Vidiri donni di classi puliti

Chi currianu scumposti e scapiddati

Circannu 'ntra li morti li mariti,

Li vecchi patri, li figghi, li frati,

E li picciotti l'amanti e li ziti,

E osceni insulti un populu suvranu

Cci facia cu la vucca e cu li manu.





56.



'Na graziusa e bedda criatura

Truvau l' amanti ma nun mortu ancora,

Armi 'un avia pri ammazzarisi allura,

'Na sticca da lu bustu nisciu fora,

In vucca si 'nfilau dda lama dura,

E sfardata l' avia di la palora,

Mdoppu spasimi orrenni in pochi istanti

Duriu vucca cu vucca eu l'amanti.





57.



Rebéc presenti a sta tragedia fù

E 'ntra lu centru di la gran cità

Unni sti sceni orribili cci sù

Quannu fu di scappari in libirtà

Mancu un mumentu vosi stari cchiù;

Pinsau a la sua casuzza e turnau dda

Multu cchiù chi Abacuc comu prumisi

Forsi era ddà pirchi passau lu misi.





58.



Quannu a lu largu si truvau dipoi

'Ntra lu caminu pri tutta la via

Juncianu assemi 'ntra l'oricchi soi

Urli d'orruri e vuci d'alligria;

Fratantu pri l'arrivu di dd' eroi

La cità illuminari si duvia,



E pri li strati di picciotti un sciamu

Curria gridannu : « Addumamu! addumamu!





59.



L' orfanu afflittu, la vidua svinuta

E qualunqui famigghia disulata

A dd intíma irruenti e risuluta,

E perciò d'autri danni amminazzata,

Duvia, di tanti affanni pri riuta,

Aviri ogni finestra illuminata;

Si cilibrau dda straggi senza noliti

Cu l'apparenzi e luminarii soliti.





60.



Cu lu visu turbatu e scuntrafattu

Junciu Rebecca 'ntra lu sò ricettu,

E sonnu nun putia pigghiari affattu

'Ntra lu sufà chi cci sirvia di lettu;

Però s'appinnicava trattu trattu

E di li soi spaventi per effettu



S' arrispigghiava pri sonni funesti

E sempri avanti l'occhi avia ddi testi.





61.



Ddopputri jorna 'ntisi un murmuriu Chi 'ntra ddu locu 'un avia 'ntisu mai, Chi qualchedunu subitu capia Dava nutizii di tutti ddi guai;, Taluni cu disgustu autri cu briu, Pirchi picciotti cci nn' eranu assai, Stavanu a rota cu figghi e mugghieri Davanti di la casa d'un varveri.



62.



Di ddi fatti mustravanu alligrizza Li vacabunni e picciotti di chiazza, Un pizzaluru e un arrunza munnizza; Ma di li danni a la distinta razza Unu mustrava dispiaciri e stizza Pirchì vinnia palichi mazza mazza, E ancora previdevanu un gran mali Un sicarraru e un allustra stivali.





63.



Foru distratti da un galantumicchiu,

Chi pri casu a ddi parti avia un crafocchiu,

Chi dda turnava facennu un gran picchiu

E cci trimuliava lu dinocchiu;

Da ddu discursu livannu l'oricchiu



Vutaru tutti versu chistu l' occhiu,

Chi avvicinatu, cu grossi suspiri

Battennusi la frunti misi a diri:





64.



« Figghioli 'un pari cosa naturali

« Un populu chi ha fama di gentili, « È cchiù firoci di firoci armali,

« Di barbari e sarvaggi cchiù crudili,

« Ha fattu eccessi ed irruenzi tali

«E tanti atrocità di novu stili

<< Chi raccuntati cridiri 'un si ponnu

« E si dirria chi su calunnii o sonnu.





65.



« Vui già sapiti li orribili fatti

« Di la trimenna antipassata notti,

« Si putrà diri ca foru disfatti

<< Nobili e ricchi, magistrati e dotti;

« Si cridia chi già stanchi e chi distratti

« Da lu tripudiu di tutta la notti

« Chiddi chi cunnucevanu li testi

«Nun pinzassiru a sceni cchiù funesti.





66.



« Però la sira era arrivata appena



« La truppa Tirrurista e Giacubina

« Pigghiannu nova forza e nova lena





,



« Pri lu riposu chi appi la matina,



« Si sullivau pri fari nautra scena

« Di novi eccidii e di nova ruina,

<< Pri nuddu oggettu e pri nudda ragiuni « Li Cunventi assaltaru e li Priggiuni.



67.



« Scannaru allura cincucentu preti

<< Cumprisi in chisti Viscuvi e Prilati

« Chi a la nutizia di certi decreti

<<< Dintra un Cunventu stavanu ammucciati;

« Lu juramentu, comu I'autri ceti,

<< A lu Statutu a prestari obbligati,

« Si cci negaru pirchi lu Statutu

« Li Sacerdoti sciugghia di lu vutu.



68.



« Di st' enormi massacru nun cuatenti

«E di l'autri già fatti un jornu avanti

<< Li carzari assaltaru, e dd' innuccenti

« Galantomini, Preti e Benestanti

« Chiusi da li Governi precedenti

<< Pri pulitici gari e nun briganti

<<< Foru in un modu barbaru scannati

« E tra chisti infelici era mè frati.





69.



« Ed iu cu l'occhi mei ddu svinturatu

« Pirchi a truvarlu allura cci avia jutu

« In 'mmenzu a l'autri vitti assassinatu

« E tuttu lu sò corpu avia sburdutu;

« La vitti 'ntra un carrettu traspurtatu

<< Pirchi apposta a ddu locu avia vinutu

«E di li torci a ventu cu lu lumi



<< Jeru a jittari a tutti 'ntra lu ciumi.



70.



« Com' iu ristavi vi lu 'mmaginati

« Pinsannu a lu tirruri e a li firiti

« Ch' appi aviri lu poviru mè frati;

« Ma vuatri chi ccà cueti siti

« Certamenti sicuri nun eci stati,

<< Ddi squatri 'nfami di sangu hannu siti

« E senza fari alcuna eccezzioni

« Scannanu a tutti li tristi e li boni.



71.



« Iu nun capisciu qual'è lu disignu,

« Vonnu la Francia tutta sutta l'ugnu,

« Quannu sta notti nni vitti lu signu

« Subitu 'ntra la gula appi un cutugnu;

« Chi cc'è 'na trama e un partitu maligna

« Si vidi chiaru, e pirsuasu sugnu

« Chi farrannu tra pocu un tristu fini

« Tutti chiddi chi 'un sunnu Giacubini.»





72.



Ddi fimmini sintennu sta palora

Gridaru tutti morti di paura,

Qualc' autra ch'era dintra nisciu fora,

E sintennu la cosa tutti allura

Dicianu a li mariti : « Avemu ancora

« Tempu di priviníri sta svintura

« 'Mmiscativi cu l'autri assassini

«E diciti ca siti Giacubini. »





73.



Pigghiau palora allura lu varveri

E dissi forti : « Chi vi fannu fari! « Lu dari retta a stu strammu pinzeri « È lu menzu di farivi ammazzari,

« Chiddi chi sunnu Giacubini veri

<< Hannu signali soi particulari,

« Su sti signali occulti, e nudi e scausi

« Li veri si distinguinu e li fausi. »



74.



A stu discursu si ristaru muti

E l'omini e li donni spavintati,

Si nni jeru a li casi risuluti

Di nun nesciri cchiù 'mmenzu li strati; Cchiù di l'autri li sensi 'nzallanuti Avia dd'afflittu chi persi lu frati; Rebéc quasi bisognu avia d' appoggiu Pri putiri turnari a lu sò alloggiu.





75.



Da ddu quarteri nun si mossi cchiù

E firriannu jia di ceà e di ddà

Li vanidduzzi unni evidenti sù

Tutti li mali di la puvirtà,

Di trattu in trattu anchi turbata fù

Da l'annunziu d' orrenni nuvità

Oltri di chiddi chi già vitti e 'ntisi

E accussi stetti pri mità d'un misi.

76.



S' arricugghiu 'na vota lu varveri

Tuttu affannatu e chinu di suduri,

Pri sentiri chi avia d'un carritteri,

D'un mastru d'ascia e d'un pirriaturi

Tutti unn' iddu curreru li muggheri;

Sta cursa a fudda fici un gran rumuri

E qualunqui passava pri la via

Curiusu guardava e poi 'mpincia.

77.



Da la finestra affacciaru li coddi Aprennu a ddu rumuri li purteddi Li fimmini d' un mastru d' opri-moddi, D'un consalemmi e d' un solichianeddi, Nisceru fora comu tanti foddi Attaccannusi 'nfretta li fareddi E a lu varveri comu l'autra vota Tutti davanti si misiru a rota.





78.



Chistu sturdutu e chi paria 'na larva Dissi: « 'Ntra sta putia nascirà l' erva

« O puru iu stissu cca cei chiantu marva « Pirchi nun sacciu a qual' usu mi serva

« Mentri 'un si pò cchiù radiri la varva,

« E si alcunu sta liggi nun osserva

« Ed un pilu cei tagghia lu varveri

« Avrannu tutti dui peni severi.



79.



« Li citatini hannu a purtari tutti

« Senza distinzioni li birritti,

« E, quantunqui apparissiru cchiù brutti,

« La varva, lu mustazzu e li varv itti;

« Sarrannu a la miseria ridutti

«E a circari limosina custritti

« Comu mia tutti l'autri varveri

« Chi nun ponnu abbrazzari autru misteri.



80.



<< Finu ad ora li suli Zirbinotti,

« Chi vannu tisi e cu li causi stritti,

« Sulu pri moda e bizzarria di picciotti

« Hannu lu mustazzeddu e li varvitti;

« Ma l'autri nun riposanu la notti,

<< E si affruntanu quannu su custritti

« Pri un accidenti a nesciri di casa

« Senz' aviri la facci liscia e rasa.





81.



« Da un parruccianu miu ch'è Diputatu

« Currivi quannu 'ntisi stu Dicretu;

<< È chistu un libirali mudiratu

« Omu bonu, pacificu e cuetu,

« Quannu a lu Parramentu fu chiamatu

« Suppunia di giuvari a lu sò cetu;

« Lu trovai cu lu visu russu russu

« E pinzirusu cu tantu di mussu.



82.



« E ddoppu chi ascutau li mè lamenti,

« Tinennu ancora calata la frunti,

« Pirchi tratta cu mia comu un parenti,

<< Allura misi ogni riguardu a munti,

<< E mi rispusi: « Nui nun semu nenti,

«« Appruvari li virguli e li punti



« <« Di chisti tri suggetti nui duvemu,

<< « Schiavi di chisti e cuvircheddi semu.





83.



« « Ddà cc'è un certu Dantón omu baggianu

« « Lu quali si supponi nenti menu

« « Simili ad un eroi Grecu o Rumanu;

« « Di la Vandea li truppi e di lu Reau

« « Pritenni cumannari di Juntanu:

« « Supra ddi Capi nun sta mai sirenu,

« « Sonna inganni e congiuri, e 'ntra sta lutta

« « Impegnata vurria la Francia tutta.





84.



« « Cc'è un Robespier persuna scanusciuta

« « Chi frammasuni fù d'antica data;

« « Di Cagliostru 'ntra I ultima siduta,

« « E quannu la sua spogghia fu abbruciata,

« « Dicinu chi agghiuttiu di dda minuta

« « Cinniri da lu rogu sullivata

« « 'Na quantità tantu efficaci e grossa

« « Chi addivintau un Cagliostru 'ncarni ed ossa.



85.



« « Chistu nun parra mai, pari mudestu,

« « Si mustra in qualchi casu probu e giustu,

« « Si occupa sulu di mettiri a sestu

« « Li populi secunnu lu so gustu,

« « Ma pri la varva e pri tuttu lu restu,

« « Chi pò purtari un pubblicu disgustu,

« « Miscari 'un si ha vulutu sinu ad ora,

« « Ma comu spunta nun sapemu ancora.



86.



« « Cc'è poi Marat, stu mostru appena juntu

« « Lu sulu nnomu sò purtau spaventu,

« « Voli li varvi, pirchi esiggi appuntu

« « Fieri fisonomii pri lu sò intentu;

« « Di segregari iddu pigghiau l'assuntu

« « Da lu giogghiu, a sò modu, lu furmentu,

« « Si stu scartitu appigghia, ristirà

« « Di li francisi appena 'na meta. »





87.



<< E ditti sti palori, scuncirtatu

« Si misi arreri pinsirusu e mutu;

« Iu mi nni jivi calatu calatu

« Senza forza di faricci un salutu;

« Dunca viditi qual'è lu mè statu!

« Da stu mumentu in poi sugnu pirdutu!

« Aju a vidíri chi cosa farrannu

« Li poviri varveri cu stu bannu..



88.



« Sagnii nun eci nni sù; li citatini

« O pri li scanti o pirchi su dijuni

« Quasi 'un hannu cchiù sangu 'ntra li vini;

« Mè figghiu, chi sirvia tanti pirsuni

« Da piluccheri, è puru 'ntra li spini

« Pirchi ora sunnu tutti cuzzuluni;

« Era stu figghiu chi mi dava ajutu

« E stu succursu ancora aju pirdutu.





89.



Rebéc sintia sti lastimi, e nun fù

Incerta allura 'ntra lu sì e lu nò,

Ma risulviu di nun nesciri cchiù,

E pri un bon pezzu nun nisciu, però

Alcuni casi a li voti cci sù



A li quali risistiri un si pò,

La fami appuntu, e nun è cosa strana,

Fa nesciri la serpi da la tana.





90.



A Rebéc 'ntra ddu tempu avia finutu

Lu pastu chi Abacuc cei avia lassatu,

Nun avia menzu di darisi ajutu

'Ntra ddu locu da poviri abitatu,

E di nesciri avennu risolutu,

Vidennusi ridutta 'ntra ddu statu,

Ddà si 'ntrodussi unni cc'era spiranza

D'aviri qualchi cibu di sustanza.

91.



A ddu tempu nun cc'eranu cafè

Pirchi la plebi 'un sulia jiri dda,

Cchiù 'na lucanna o tratturia nun cc' è

Pirchi nuddu vinia 'ntra dda cità;

Dispirata Rebéc dicia tra sè:



« Si nun morsi a ddi parti, iu moru cca. »

Però girannu in varii parti interni

Vitti ch' eranu aperti li taverni.

92.



In una si 'nflau quantunqui fussi China di genti chi facianu chiassi, Armati tutti e cu birritti russi; Trasiu 'ntra la cucina a lenti passi, Ddà di porci truvau salati mussi E vrodi di quarumi troppu grassi, Truvau lu restu di 'na frocia d' ova Pochi olivi 'ntra un piattu e qualchi anciova.





93.



Quannu nisciu dí ddà, la chiurma tutta



Truvau assittata attornu a 'na buffetta,

Lu tavirnaru cu prununzia brutta

A vuci forti liggia 'na gazzetta;





Rebéc chi nun avia la vucca asciutta

Di jirisinni allura 'un appi fretta,

E leggiri ascutau 'ntra ddu giurnali

Sti fatti chi iu ripetu tali e quali.





94.



L' amicu di lu populu, Marà

Chi fa quantu si divi e quantu pò

Pri sbarazzari la società

Di li genti chi 'un sunnu a versu sò,

Ha mannatu pri tulli li ciltà

Pirsuni scelti ed omini d' azzò

Li quali già s'hannu mustratu digni



Esecuturi di li soi disigni.



95.



Carrier a Nantes cincu mila tristi

E di la libirtà nnimici e pesti

Quasi tutti ribelli Vandeisti

Senza mancu scipparicci li testi,

Pirchi l'uri a sti tempi sunnu acquisti

E si fannu li cosi lesti lesti,



'Nira 'na jurnala da matina a sira

Fici annigari dintra la Loïra.





1





96.



Barrà e Freron, pirchì d' opinioni Contrarii a la pubblica raggiuni Espressi cu palori e cu azioni Truvaru li abitanti di Tuluni,

In un mumentu li risiru boni

Arristannu ducentu e cchiù pirsuni,

E poi misa a munzeddu dda canagghia

La distruggeru a corpa di mitragghia.





97.



'Ntra lu Dipartimentu di Valchiusa Anchi ha faltu Maignet una granni 'mprisa, Di un casali la genti industriusa A li cumanni soi nun dava 'ntisa E travagghiava cu la porta chiusa; Senza prevenzioni ed a surprisa Fu ddu casali abbruciatu di notti, E mancu un sulu salvari si potti.



98.



E Cullot D' Erbois, pirchi a Liuni

Truvau suspelli multi cilatini,

Pussidenti, mircanti ed ex-baruni,

In modu spicciu sbarazzau ddi spini,

Quasi comu Barrà fici a Tuluni;

Circa dumila di ddi malandrini

Foru 'ntra 'na chianura strascinati

E 'ntra un'ura distrulli a cannunali.





99.



Rebéc nun potti sentiri lu restu Pirchi 'ntra ddu mumentu giustu giustu Un casu comu chiddi anchi funestu, E un attintatu orribili ed ingiustu, Pri un crudili e fantasticu pretestu, E sulu di lu sangu pri lu gustu, Stava ddà pri succediri a mumenti; E vi lu dirrò a lu cantu siguenti.

Fini di lu Cantu XXIX.





394



CANTU XXX.



1.



Mentri chiddu liggia Rebecca 'ntisi

Ca si dicianu adaciu certi cosi,

E siccomu l'oggettu nni cumprisi

Cchiù 'ncutta a chiddi mettiri si vosi;

Unu dicia: « Stu tavirnaru è 'Nglisi

« Pirchi a veniri 'Nfrancia si proposi?

« Di leggiri currettu è multu praticu,

« Stu tavirnaru è dunca aristocraticu. »

2.



Foru tutti d'accordu e cu pristizza,

Comu era l' usu di dda mala razza,

Si decisi di farinni sosizza



E strascinarlu mortu 'ntra la chiazza.

Rebéc di sangu nun avia cchiù stizza,

Timia l'effetti di dda furia pazza,

Ma pri dd' afflittu furtunatamenti

Supravvinni a salvarlu un accidenti.





3.



Traseru ddà cu li facci 'nfucati

Di Sanculotti alcuni chiurmi arditi

Dicennu á chiddi ch'eranu assittati:

« Vui cea dintra oziusi chi faciti?

« Chi semu tutti a la guerra chiamati

« Da un forti bannu ancora nun sapiti?

« Lu populu a l'avvisu di sta leva

« Brillannu si arma e tuttu si sulleva.»



4.



Sintennu sti palori tutti quanti

Di dda nisceru immediatamenti,

Rebéc allura 'un potti jiri avanti

Ca li strati truvau chini di genti;

Quannu appi largu pallida e trimanti

A la sua casa arrivau finalmenti

Rattristata e cu l'animu suspisu

Pri l'orribili fatti ch' avia 'ntisu.





5.



Ma junta ddà truvau novi scumpigghi,

Di ddi abitanti li matri e li mogghi

Pri li mariti, li frati e li figghi

Chiancianu comu avissiru li dogghi;

Già l'articianu lassava li stigghi,

Lu vinnituri tutti li so 'mbrogghi,

Currianu tutti pronti a la chiamata

Pri fari parti di la granni armata.





6.



Rebéc a cuntimplari si trattinni

Di ddi donni li lastimi e l'affanni,

Ma poi quannu la notti supravvinni,

Essennucci scumpigghi a tutti banni,

A la casa pinsau di jirisinni,

Un suprasaltu ed un timuri granni

Idda pruvau vidennu illuminatu

Ddu locu chi a lu scuru avia lassatu.





7.



Ma vidennu Abacuc dintra la stanza

Pravau gran gioja pri la sua prisenza,

Chistu si cei scusau di la tardanza

Fatta pri causa d' ogni sua 'ncumbenza,

Poi dissi: « Si na nova circustanza



« Nun mi custrinci a nautra longa assenza

« Purtirò a lu Marchisi novamenti

« Di tia nutizii e lu farrò cuntenti. »



8.



Stava Rebecca pri sparari a chiantu

Appena 'ntisi ddu raggiunamentu,

Ed esclamau: « Pirchi aspittari tantu

« Ddu 'nfilici a livari di turmentu,



« Lu quali campa tra incertizza e scantu ?

« Curriti addunca a stu stissu mumentu



« E si 'un putiti vui jiri dda susu

« Parrati pri lu solitu catusu. »





9.



Abacúc cci rispusi: « In chistu istanti



« A mia lu jiri dda pirsunalmenti,



« Pirchi sugnu custrittu a jiri avanti,



« Pussibili nun è, ma chistu è nenti,



« Pri dari lí nutizii a lu tò amanti

« Aju pinsatu á nautru espedienti,

« Iu cu lu menzu di un nostru curreri

« Putrò dari di tia nutizii veri.



10.



« Chistu è lu veru menzu, addunca tù

« Scrivi 'na littra ed a l'amanti tò

« Dirrai li cosi chi 'Nfrancia cei sù,

« E chi cca jusu scinniri nun pò,

« Chi a lu palazzu ricircatu fù,

« Chi di la robba ficiru un falò,

« E chi divi aspittari sinu a tantu

« Cri pri la vita sua nun cc'è cchiù scantu.»



11.



Rebéc scrissi la littra, e di la Franza

Pincia lu quatru cu rara eluquenza,

Però lu lusingau cu la spiranza

Di vidirilu prestu in sua prisenza.

Cu dda littra Abacuc lassau dda stanza



E la pruvitti pri na longa assenza,

E quann' appi dda littra lu Marchisi

Lu cori in paci subitu si misi.





1



12.



Pri mantinirlu sempri allianatu

E nun turnassi malumbrusu e mutu

Oltri a l'arcani chi cei avia syilatu



Di lu sò inconcepibili istitutu,

Lu vecchiu in modu accortu e riservatu Senza chi nuddu l'avissi vidutu,

Pirchi facia a li liggi prigiudiziu,

Lu purtau 'ntra l' internu di l'ospiziu..

13.



Trasutu appena 'ntra ddu casamentu

Chiddu chi vitti cei parsi un incantu,

Avia tutta la forma d'un cunventu,

Ma l'antichi Abazii celebri tantu

E chi sù di grannizzi un monumentu

S'eranu misi a st' edifiziu accantu



Avirrianu cumparsu pocu menu

Chi un funnacu, na stadda, un magasenu.



14.



D'un fabbricatu solidu e rubustu

Architittura uguali 'un avia vistu,

Mobili priziusi e d'autru gustu,

Chi nui nun canuscemu, eranu in chistu;

In ogni locu spaziusu o angustu

Si eci vidia bizzarramenti un mistu



Di li cchiù granni e maistusi idei

D' Assirii, d' Indiani e di Caldei.





15.



Lu vecchiu chi facia da Ciceroni

Poi vidiri cci fici lu Saluni

Di li loru ordinarii sessioni;

Cc' eranu seggi pri centu pirsuni

Chi parianu d' antica 'nvenzioni,

Rabischi d' oru cc' eranu a buluni,

Ed anchi d'oru situata cc'era



'Na manu aperta supra la spaddera.



16.



Ed a lu postu poi di l'anzianu



1



Si vidia, com' umbrella o baldacchinu,

In autu situata 'na gran manu,

E lu Marchisi quannu fù vicinu

Ricanusciu chi chistu un pezzu sanu

Era d'oru massicciu lustru e finu,

Ed a la vista di tutti st' oggetti

Per un gran pezzu stralunatu stetti.





17.



La sua guida previstu avia l' effettu

Chi ddi bizzarri cosi avrianu fattu,

E ddi misterii cu ridenti aspettu



Cu sti palori eci spiegau ad un trattu,

<< Tu sapiri vurrissi a quali oggettu



<< Nui lu primu strumentu di lu tattu

« Pri raggiuni, pri liggi, e pri sistema « Avemu sceltu comu nostru emblema.





18.



« Tuttu lu munnu, e nun cc'è cchiù nè menu,

« E cibu e vesti e tettu ha da la manu,

« Cu granni onuri e maistusu trenu

« Sunnu 'ngegnu e putenza un nomu vanu, «Ca si la manu l'omu 'un teni 'nfrenu

« Un codici di liggi sanu sanu

« La suciali machina 'un accorda « E pò ristari comu carta lorda.



19.



« Chi cosa su li Re e li Magistrati

>> Si nun sunnu difisi e sustinuti

« Da la manu di sbirri e di surdati?

<< Sarrianu pupi cu pompa vistuti;

« Si fussiru pigghiati a sputazzati

<< Duvirrianu aggibbari e stari muti;



« Si nun cc'è cu l' eseguisci vana resta

« Qualunqui invenzioni 'ntra la testa.



20.



« E pirchì nui di l'omu in ogni parti

« Agivulamu li vantaggi certi,

« Comu su agricultura, industria ed arti,

« E fisici e meccanici seuverti,

« Nui pri sigillu di li nostri carti,

>> 'Ntra li chiusi ricinti e lochi aperti

« Di chista vera priziusa gemma

« Facemu pompa, ed è lu nostru stemina.





21.



« Canusciu ancora chi ti fà stupuri

« Sta ricchizza chi magica ti pari,

« Hai da sapiri chi lu nostru Auturi

« Multi nutizii nni vosi lassari

« Cu topici pruspetti e cu scritturi,

« Indicannu li lochi in modi chiari

« Di li famusi Stati d' Orienti

« Chi lu dilluviu poi ridussi a nenti.



22.



« Si canuscianu dda tutti li siti

« Da li putenti Principi abitati,

« A li quali a ddi tempi eranu uniti

« Li lochi unni tinianu cunsirvati

« Li ricchi vasi additti a sacri riti

<< E li tisori pubblici e privati;

« Li primi eredi li truvaru, e poi << Passaru a l'autri succissuri soi.



23.



« Nui pussidemu sti tisori, e sunnu

« In manu di li socii, chi stannu

« Divisi in varii parti di lu munnu,

« E ricivennu di ccà lu cumannu



« Ricavanu a l' istanti da stu funnни

<< Li spisi e benefizii chi si fannu,

« Accussi 'ntra sti tempi scuncirlati

« Succurremu li nostri affiliati.»





:



:





24.



Facennu stu discursu lu purtau

In autra parti unn' era lu museu,

Lu Marchisi dda dintra nun truvau

L'oggetti pri cui fannu ciuciuleu

L' Archeologi nostri, ma osservau

Cosi cchiù digni di farinni preu,

Cosi di nova forma e nichi e granni

Di nautru munnu e di migghiara d'anni.





25.



Poi 'ntra li stipi e sutta li vitrini

Si vidianu li varii invenzio ni

Di li tempi a li nostri cchiù vicini

Quannu nasceru novi nazioni

E ddoppu chi li primi appiru fini;

In primu locu senza quistioni

Comu basi di dd' epuca, ddà cc' era

Di lu ramu e lu ferru la minera.





26.



Si vidianu dipinti in formi umani

Chiddu chi fici lu primu pastuni

E 'nsignau l' arti di fari lu pani,

Chiddu chi prufittau di lu muntuni

Pri filari e pri tessiri li lani,

Ed eranu poi quasi a munzidduni

Pruvuli, carta, vitru, ed autri oggetti

Chi fannu boni ed anchi tristi effetti.





27.



Oltri a ddi scaffi cci nn'eranu sparti

Tant' autri o chiusi o da tila cuverti,

Dissi lu vecchiu: « Disignati in carti

« Sunnu ccà dintra futuri scuverti,

<< Chisti farremu nui di parti in parti

« Vidiri a l'omu, ed ora sunnu incerti,



« Anzi cridinu l'omini prisenti

« Ca cchiù di novu 'un si pò fari nenti.



28.



<< Ed ora chi l'oggettu hai vistu tù

« Chi nui a lu munnu priparamu ccà

« Chi 'mmaginarii o vani mai nun sù

« Ma di certa e custanti utilità,

« La quali và criscennu cchiù di cchiù

<< Mentri lu sperimentu si nni fà,

« Ti mustrirò quantu su differenti

« Chiddi chi crea da sè l' umana menti. »



29.



E l' introdussi in un gran magasenu

Ch' era di libra e scartafazzi chinu

Da l'autu tettu sinu a lu tirrenu,

'Na gran parti era in Grecu ed in Latinu,

Li Goti e Longobardi eranu menu,

Ma immenzi chiddi di tempu vicinu

Italiani, Spagnuoli, Francisi,

Tudischi, Elvezii, Americani, e 'Nglisi.





30.



Poi dissi: «Nui ccà cunsirvamu tutti

« Li liggi chi da l'omini su fatti,

« Chi spissu appena nati su distrutti,

« Canciati, ricanciati e scontrafatti;

« Ma pirchi o sianu novi o riprodutti

<< Nun restanu li umuri suddisfatti

« Si stanca la pulitica, e nun dormi

« Pri riformi, e riformi di riformi.»





31.



Rebéc, mancati già li abitaturi,

E quasi disulatu ddu quarteri

Pri li tanti chi jievanu a fururi

A purtari la guerra a li frunteri,

Pirchi ddu locu cci facia tirruri

Pri li picchi di matri e di mugghieri,

Rumpiu lu juramentu ed ogni jornu

In centru a la cità facia ritornu.





32.



E dda tampasiannu pri li strati

Si divirtia liggennu li dicreti

Ch' eranu 'ntra li mura 'mpiccicati,

Liggìu lu juramentu a cui li preti

Ed eranu li monaci obbligati,

Duvianu chisti pri stari cueti

Jurari ubbidienza a lu statutu

Chi li sciugghia da ogni ligami o vutu,





33.



Ddoppu di chistu in autru scartafaziu

Chi di gravi 'mpurtanza dava indiziu

Cc' era chi di tri jorna 'ntra lu spaziu

Fussiru trasmutati a pricipiziu,



D' ogni apparenza pia facennu straziu,

Qualunqui chiesa, conventu ed ospiziu

In casermi, putii, funnachi e chianchi,

Espulsi già l'antichi manciafranchi.





34.



In autra carta cu scantu di tutti

La liggi si liggia di li suspetti,

In chista di li nobili distrutti

Li parenti, li amici, li prutetti

E tutti chiddi chi cc'eranu 'ncutli

Senza riguardi ed umani rispetti

E senza differenza di custumi

Si duvianu jittari 'ntra lu ciumi.





35.



Di sta barbara liggi pri l'orruri

Rebecca nun vulia cchiù caminari,

Ma 'ntisi d' alligria forti rumuri

E curiusa si misi a guardari,

Vitti 'na fudda e tant' autri a fururi

Currianu ddà, Rebéc 'un potti stari

E lessi un bannu in cui li cirimonii

Cc'eranu di li novi matrimonii.





36.



Li fimwini chi cc'eranu a lu latu

Dicianu allegri, di stu novu ritu

Avianu dda matina accuminzatu

Ma cc'era fudda, ed iddi lu maritu

Ancora nun avevanu truvatu;

Nautra dicia, chi prontu avia lu zitu

Chi si l'avria 'nguaggiatu 'ntra ddu jornu

Ed a sò patri cci avria fattu un cornu.





37.



Rebéc dda scena vidiri vulia

Pirchi lu jornu era avanzatu assai

Era lu suli a metà di la vìa

E jevanu abbuccannu li sò rai;

Cci vinni allura 'nfacci 'na batia

Quasi distrutta e chi nun fù aperta mai;

Omini, donni, granni e picciriddi

Ridevanu e parravanu 'ntra d' iddi.





38.



Ddà 'ntisi chi abuluti li clausuri

Duvennusi ddu locu sbarazzari,

'Na munachedda chi facià l' amuri

Cu lu sò amanti si jiu a maritari;

Nautra si la spusau lu cunfissuri,

Forsi pirchi chidda 'un vulia aspittari,

Lu Cappillanu chi 'un dicia cchiù missa

Maritatu s' avia cu la batissa.





39.



'Ntisi di cchiù chi un Viscuvu famusu

Di granni 'ngegnu nun ristau suspisu,

A l' istanti jurau, si fici spusu,

E di la mitra si livau lu pisu;

Lu cleru cchiù tistardu e cchiù ritrusu

Da st' imponenti esempiu surprisu

Fù prontu a fari li sò juramenti

E di lu novu statu ora è cuntenti...



40.



Poi 'ntisi chi senz' atti nuziali,

Senza bisognu di Statu Civili.

E binidizioni parrucchiali

Lu matrimoniu cu lu novu stili

Si facia non in chiesi e non in sali

E nò cu pompa e lustru di cannili.

Ma in campu apertu, unni chiantatu già

L' Arvulu cc'era di la Libirtà.





41.



Rebéc chi pri Parigi caminannu

Nun avia vistu dd' Arvulu stupennu

Pruvau duppia surprisa allura quannu

Vitti ddà avvicinannusi currennu

Chiddi chi a maritarisi ddà vannu

E li già maritati chi poi vennu,

E vitti ancora l'Arvulu, e lu locu,

E in quali modu si facia ddu jocu.





42.



Facennu sempri sforzi cu li manu

'Mmenzu la fudda s' apriu lu caminu,

Arrivau finalmenti in un gran chianu

Chi d' omini e di simmini era chinu,

E chiddu chi a Rebéc parsi cchiù stranu

Fù chỉ ddà cơ' era un pubblicu fistinu,

Ballavanu e cantavanu canzuni



Attornu ad un lunghissimu listuni.



43.



Era dda stanga sullivata e dritta

Chiantata 'nterra in parti liscia e netta,

Cc'era misa a la cima 'na birritta,

Sutta di chista affinchi fussi letta

Cc'era 'na carta o tavuloccia scritta

Chi avia lu notu emblema di la setta;

Scrittu in grossi caratteri era ddà,

L' Arvulu è chistu di la Libirtà.





44.



A st Arvulu famusu 'ntunnu 'ntunnu

Tinuti pri li manu firriannu

Cucchi d' omini e fimmini cci sunnu;

Rebéc ristau surprisa allura quannu

Ddoppu lu primu giru e lu secunnu

Niscennu 'mmenzu javanu gridannu

Tutti a dui a dui pri li manu 'ncucchiati

« Allegramenti semu maritati!»





45.



Lu populu gridava: « Bravu! Bravu !

« Si fa accussi lu matrimoniu novu,...

« Nè l'omu è 'nealinatu comu schiavu!»

Rebéc dicia: » Nun sacciu unni mi trovu,

« Addunca bastirrà stu sulu travu



« Cu ddu cartellu appizzatu a lu chiovu

« Pri aviri 'na quatela o un tistimoniu



« Quannu s'attacca o sciogghi un matrimoniu? »



46.



Ma guardannu cu l'occhi stralunati

Li novi mogghi e li novi mariti

Rebéc tra chisti canusciu l' Abbati

Di cui la storia tutta nni sapiti,

La sua cumpagna, si vi ricurdati

Di nautru fattu chi già 'ntisu aviti,

Era 'na donna la quali vi è nota

Pirchì nn' aju parratu nautra vota.





47.



Chista era appuntu dda fimmina grossa

Chi supra di Rebéc la parti bassa

Pusau in manera da rumpirci l' ossa,

E chi Rebecca dda pisanti massa

Pricipitari fici cu 'na scossa,



'Nsumma era chista appuntu dda guajassa

Chi delli ddu spittaculu famusu

E pri cui allura lu cafè fu chiusu.





48.



Rebéc cci jiu di 'ncostu e pri murritu

Un ammultuni cei detti da un latu,

Ed abbuccannu supra lu maritu

Chistu fu da dda machina accuppatu,

Pigghiau scuppannu 'nterra un bruttu situ,

Sbattiu la facci e ristau stravisatu,

Si cci rumpiu 'na vina di lu coddu

E si nni jiu lu matrimoniu ammoddu.

49.



E di dda mammadráa lu stramazzuni

Mustrannu zoccu avia sutta li rini

Pirchi cadiu cu la facci abbuccuni

Fici fari risati senza fini.



Ddà puru Tresa cu lu sò patruni

Vitti, e vulia, vidennuli viçini,

Fari autru scherzu a sti dui maritati

Simili a chiddu chi fici a l'Abbati.





50.



Ma si trattinni e si misi a pinsari

Chi ddu loccu e accicatu Cavaleri

Certamenti avia cosi di scardari

Avennu già dda sorti di mugghieri,

Dicia Rebéc, di novu mascarari

Lu farrà chista, e lu vidremu arreri,

Senza difficultà 'ntra pocu jorna,



Cu l'oricchi di sceecu e cu li corna..





54.



La fudda 'mmenzu a cui Rebecca slava,



D'ogni spiranza di scanzarla priva,

Contra sua volontà la strascinava





Gridannu: «Eccula cca la resta arriva; »



Certamenti Rebéc 'un si aspittava Ddoppu dda scena comica e giuliva Anchi pri effettu di dd' Arvulu magicu Un cussi orrennu spittaculu tragicu.



52.



Quasi 'na vampa cei acchianau a la testa

Di 'na scena terribili a la vista,



Chi ddoppu lu tripudiu di dda festa

Cci juncia inaspittata e nun prevista;

D' omini e donni idda scupriu 'na resta

Ed era a forza strascinata chista

Essennu tutti a 'na corda altaccati

'Mmenzu 'na fila di firoci armati.





53.



Multi ricanusciu 'ntra ddi pirsuni

Signuri e Dami di custumi boni,

Cridia chi li purtassiru in prigiuni

Pri veri o pri supposti opinioni,

Ma però 'ntisi diri da taluni



Sti palori cu qualchi emozioni,

« Vannu a muriri ed autru nun si dici

« Chi partigiani sù di li nnimici.»





54.



Sintennu chistu cci mancau lu ciatu

E si vulia livari da ddu situ,

Ma sturdiu cchiù di cchiù quannu attaccatu

Vitti ddà di Susanna lu maritu;

'Ntra l'anticu guvernu era impiegatu

Perciò si suppunia d'autru partitu;

E cunnannava tutti sti suggetti

La liggi di li simplici Suspetti.

55.



'Mmenzu a la fudda cu trimanti passu

Appi a jiri pri forza a chiddi appressu,

Junti a lu ciumi chi nun era arrassu

Chiddi 'nfilici di diversu sessu



Foru spinti cu furia e cu gran chiassu

Sinu a la ripa, e 'ntra lu puntu stessu

Tutti in un mazzu cu barbaria orrenna



Foru pricipitati 'ntra la Senna.



56.



Rebéc jittau 'na vuci, accantu ad idda

Cc'era ddà trattinuta da la fudda



'Na donna, e 'mbrazza avia 'na picciridda;

Pirchi autra donna nun cei nn'era nudda

Si critti chi gridatu avissi chidda,

E cu sta fausa idea 'ntra la midudda

Currennu dda taluni di li squatri

Jittaru ammoddu la sigghia e la matri.





!





57.



Di stu gran colpu a li trimenni botti

Ddoppu la vista di l'autri misfatti

L'animu di Rebéc reggiri 'un potti,

Tutti li membra soi foru cuntratti,

Ristau a lu scuru comu fussi notti,

E pochi passi trabballannu fatti

Sbattiu 'nterra e ristau comu morta



Assincupata darreri 'na porta.

58.



Avia scuratu già quannu rinvinni

Sfatta pri la stanchizza e pri l'affanni;

A la casa pinsava a jirisinni,

Ma 'ntisi vuci ed alligrizzi granni,

Pri forza a jiri avanti si trattinni

Pirchi cc' era gran fudda a tutti banni,

Si addumau la cità dda siritina

Pri l'inventuri di la Guilluttina.





59.



Meritava dda machina ddi festi

Pirchi li Scannaturi cchiù rubusti

Eranu tutti stanchi e menu lesti,

Però in vidirla nni pruvau disgusti

Certu Giurdan chiamatu Tagghiatesti

Pirchi ad un colpu decullava busti.

Dda machina fu in granni attività

Sutta l'auspizii di la libirtà.





60.



Finu a ddu puntu di li testi umani

Si facia joca comu d' un badduni,

Si nni vidianu sparsi 'ntra li chiani,

Di li casi darreri li purtuni



E si li divuravanu li cani;

Senza furmalità, senza raggiuni

Fari ognunu putia l' uffiziu triplici

D'accusaturi, judici, e carnifici.

61.



Rebéc fratantu quannu poi si 'ntisi

Bastanti forzi e sensi nun cunfusi,

A caminari di novu si misi

Pigghiannu pri li strati cchiù scurusi,

Nun timennu di scanti e di surprisi,

Caminannu cu flemma e ad occhi chiusi,

A la sua casa si nni jiu addrittura,

E pri arrivari stetti cchiù d' un' ura.

62..



'Ntra ddu viaggio faltu a passu lentu

Lu gran tirruri chi pruvau fu tantu

Chi fici un veru e firmu juramentu

Di nun vidiri cchiù cosi di scantu,

Di stari chiusa comu in un cunventu,

Nè cchiù comu facia di tantu in tantu

Anchi a costu di moriri di fami.

Jiri tra genti scilirata e 'nfami.





63.



Risuluta a nun vidiri cchiù guai

'Ntra ddu quarteri da ddu jornu in poi

Ristau Rebecca, 'un trasgridennu mai

A li decisi juramenti soi;



Ddà di la guerra si parrava assai,

Ogni fimmina in campu avia un eroi,

E 'ntra sonni, chi appressu 'un foru vani,

Li vidianu Tenenti o Capitani.



64.



Li nutizii di guerra e di guvernu

Ddà lu varveri purtava ogni jornu

E situatu 'ncentru comu un pernu

Si cei mittianu li fimmini attornu,

Di la cità vinennu da l' internu

'Na vola cu alligria fici ritornu

E jia dicennu a tutti lu varveri

« Ora li varvi si radinu arreri.





65.



« Lu sanguinariu e barbaru Marà

« Pri sorti nostra nun esisti cchiù,

<< 'Na picciotta di rara abilità

« Cu vera patriottica virtù

« Contra l' oturi di ddi crudiltà

« Forsi mannata da lu celu fù;

« Cei jiu a truvarlu apposta e 'ntra lu petta

« Cu gran curaggiu cei chiantau un stillettu.





66.



« Esultanu li boni citatini

« Sperannu paci già mortu ddu cani,

« Però li Tirruristi e Giacubini,

« Giacchì li Sanculotti su luntani,

« Vurrianu fari cu novi ruini,

« Cu nautra vucciria di corpi umani,

« Terribili vinnitta di dda morti,

« Ma cci scuppau di supra un vrazzu forti.



67.



« Di li tri duminanti avia mancatu

« Lu cchiù tremennu e lu cchiù risulutu,

« Pri stu casu Danton tullu scantatu

« Lassau lu postu unni stava sidutu,

« Robespier chi ristava, avia chiamatu

« (Forsi sti casi avennu prevedutu)

« Alcuni truppi chi Danton avia

« Mannatu fora pri la sua pazzia.



68.



« Chistu tali Danton è un gran fanaticu

« Vanu, supérbu e di cirveddu stiticu,

« Si vesti e tratta in modu aristocraticu,..

« Patriottu nun è, nun è puliticu,

« Stava 'ntra l'assemblea mutu ed estaticu,

«Ora si trova in un mumentu criticu

« E dicevanu alcuni sta matina

<< Chi forsi tastirrà la guigghiullina.





69.



« Lu sulu Robespier chi ora cumanna

« A l'assassini 'un fa vulari pinna,

« Li capizzuti l'ha misu di banna

« E comu picciriddi di la minna

« Li teni 'nfrenu e nun cci duna canna;

« Iddu guverna a nomu di dd' antinna

« Pri cui su eguali e liberi li genti,

<< E sulu comu sò Locutenenti.



70.



« E pri capírí chi bon' omu è chistu

« Vi dicu sulu, e 'un parru di lu restu,

« Quannu ammazzatu fù chidd' omu tristu,

« Robespier fici un bannu o manifestu

« Da l'assassini cu spaventu vistu,

« E si dicia, chi pri nuddu pretestu

« Senza cunnanna e legali prucessu

« Putia lu citatinu essiri oppressu.



71.



« Infatti quannu dda rara picciotta

« Scannau ddu porcu, la canagghia tutta

« Avia cursu pri farinni 'na ghiotta

« 'Ntra la prigioni unn' idda fu cunnutta,

<< Ma fu difisa e nun appi 'na botta,

« Da la truppa la chiurma fu distrutta,

« Poi cunfissau lu fattu, ardita e forti,

« E legalmenti fu mannata a morti.





72.



« Iu la vitti passari allura quannu

« Già si eseguìa ddu sacrifiziu orrennu,

« Comu jissi a 'na festa caminannu

<< Salutava la fudda e jia dicennu:

« « Iu v'aju libiratu da un tirannu,

« « Forsi appressu di mia tant' autri vennu

« « Li quali ora animati da st' esempiu

« « Di l'autri chi cci sù farrannu scempiu. »



73.



« La storia mi cuntau di dda picciotta,

<< 'Na donna ch' era immensamenti afflitta,

« 'Ntisi chi lu sò nnomu era Carlotta

« Di nascita di razza ora prosc ritta,

« Oltri ad essiri bedda era anchi dotta

« E vosi fari pubblica vinnitta

« Di li cuntinui scilirati offisi

<< Fatti a la Francia ed a lu sò paisi.



74.



« E nui chi tutti persimu lu pani

« Pirchì cci vinni 'ntesta a ddu birbuni

« Di nun vidiri cchiù li facci umani

« Si non pilusi comu scimiuni,

« Tutti uniti dumani o podumani

« Ricurriremu a stu novu patruni

<< Chi di pila 'un sarrà tantu amicu

« E turniremu a lu sistema anticu. »





75.



Rebéc s' alluntanau di mal' umuri

Fissu avennu in Carlotta lu pinseri,

Distratta caminau circa dui uri

Finchi arrivau cchiù ddà di li barreri

In un subburgu in cui l' abitaturi

Nun hannu quasi mai nutizii veri,

E passannu davanti ad un curtigghiu



La scossi un ciarmulizzu ed un bisbiggbiu.



76.



Pri curiusità trasiri vosi,

Vitti un gruppu di fimmini e cumprisi

Chi si parrava di li novi cosi

Chi parti avia da lu varveri 'ntisi;

D' ascutari lu restu si pruposi

E di li mura a un angulu si misi,

Mentri una ch' era di parrari in cursu

Sicutava accussi lu sò discursu :





77.



« Chi un novu munnu cc' è si vidi chiaru,..

« Comu dicia lu zitu di mè soru,

« Cchiu nun eci sunnu Innaru e Frivaru

« Nè l'autri misi chi sempri cei foru,

<< Ora si dici: Nivusu, Brumaru,

<< Ciuriali, Chiuvusu, Messidoru,



1



« E cc'è 'ntra un bannu ch' iddu stissu ha vistu

« Ca lu primu annu di lu munnu è chistu.





78.





« Pirchi canciau lu munnu anchi li genti

« Nun si fannu chiamari comu avanti,

« Mè cugnatu ch' avia dui canuscenti

« Ch' avianu nnomi soliti di Santi

« Li circau cu sti nnomi inutilmenti,

« E ddoppu avirni dumannatu a tanti

« Vinni a sapiri di sti dui pirsuni

« Chi unu si chiama Spartu (1), unu Cutluni (2).



79.



« Nun si pò diri un nomu anchi putenti

« Si 'un si cci metti Citalinu avanti,

« Si dici Citalinu, a cui è presenti,

« Lu Cilatinu tali, si è distanti,

« Chiamanu Citatinu Prisidenti

« Lu primu di li nostri guvirnanti,

« E lu surdatu a lu sò principali

« Cci dici Cilatinu Ginirati »





80.



La 'ntirrumpiu la mogghi d'un criatu, Dicennu a vuci forti e in tonu arditu, « La megghiu cosa v'aviti scurdatu,

« Ora lu citalinu mè maritu

« Comu l'autri di titulu ha canciatu

« E si chiama in un modu cchiù pulitu,

« Ca diri, lu miu servu, 'un è cchiù in usu

« Ma s'avi a diri, lu miu Officiusu.»



(1) Spartaco.



(2) Cat one.





81.



Ceà cci fu 'na risata ginirali,

E dicianu: « Lu titulu è gintili;

« L' Officiusu poi scupa li sali,

« Servi 'ntavula, smecca li cannili,



>> E qualchi vota jetta lu rinali,

« L' Officiusu campa a la suttili,

« Mancia linticchi, o cu panza dijuna

« Proi li piatta a cui fa beddi vuccuna. »



82.



Chidda chi lu discursu appi 'nterruttu Lu ripigghiau ma cu lu mussu strittu, Dicennu: « Iu nun putia dirivi tuttu « Ma li cosi chi sacciu vaju dittu, « Di servi mè cugnatu 'un fici muttu « Forsi ciò 'ntra lu bannu 'un era scrittu

« Occhiuttostu applicari 'un si cci vosi, « Però mi dissi sti 'mpurtanti cosi.



83.



« Ora nun cchiù si scannanu li preti

« Pirchì 'un si vonnu chiamari jurati;

« Dacchi canciau lu munnu su cneti

« E cci nni sunnu assai già maritati;

« E poi si leggi 'ntra l'autri decreti

« Chi a li mura si vidinu appizzati

« Ca duvemu adurari addinucchiuni

« Certa cosa chi chiamanu Ragiuni.»





84.



Successi a sti palori un murmuriu,

Ed una vecchia chi filava spau

Gridannu arraggiatizza si susiu:

« Cui fà sti cosi è certamenti un Mau

« Oun Satanassu nnimicu di Diu,



« E lu rimitu chi ora si spugghiau

« Nun avia tortu si dicia chi chistu

« Sutta li formi d' omu è l'Anticristu.





85.



« Ed accussi div' essiri addrittura >>>

Agghiunciu ddà trasennu 'na ciurara,

Chi da lu postu so turnava allura

E purtava vacanti li panara,

« Chistu fa cosi chi fannu paura





:





« Anchi a la Zia Trisocchia ch'è magara,

« Vi nni dicu una sula, e sugnu certa

« Ca ristiriti cu la vucca aperta.



86.



« Purtannucci li soliti violi

« Cu lu figghiu truvai lu spiziali,

« Stu giuvini ch'è dottu e va a li scoli

« Cci dicia chi la cosa principali

« Di un munnu novu chi fari si voli

« É ch' addivintirremu tutti eguali,

« Nè cchiù tra chista e chidda e chistu e chidda

« Cci sarrà dissirenza d' un capiddu. >>>





87.



In sentiri sta cosa quasi tutti

Ristaru veramenti stupefatti,

Ma li cchiù sfazzunati e li cchiù brutti

Si misiru a scialari comu matti,

Satariannu cu li pedi 'ncutti

Pri 'un allargari li fareddi sfatti,



E dicianu: « Si semu tutti eguali

« Nun cci sù cchiù difetti naturali.



88.



« Cchiù nani 'un cci sarrannu e jimmaruti,

« Buzzusi, paralitici e sciancati,

« Cchiù surdi 'un cci sarrannu e mancu mati,

<< Tartagghi, nanfarusi, e cechi nati,

« Omini grossi e fimmini panzuti

« Ed autri comu mali assuttilati,

« Avremu tutti canciannu natura

« La stissa facci e la stissa statura.»



89.



Ma 'na vuci gridau: « Chi siti locchi!

« Ca mi parrati di grossi e di sicchi!

« L'essiri uguali sta 'ntra li bajocchi,

« Nun cci sarrannu cchiù poviri e ricchi;

«Tutti avremu vistiti cu li fiocchi



« E avremu la guttigghia cu li sticchi,

« Nun cci sarrannu Madami e Monsù

« Ed ora a tutti si parra di tu. »





90.



۱,۰



Nun potti stari muta 'na picciotta

Ch' avia l' occhi pizzuti e la naschitta

E chi ddà la chiamavanu la ddotta,

E misi a diri susuta a l addritta:



« Sti Signuri chi ficiru la ghiotta

« Di dari tantu tonu a la birritta,

« Nni 'nfinocchianu cosi chi nun ponnu

<< Mancu cridirsi veri 'ntra lu sonnu.



91.



« Si semu ricchi, 'un cei sù cchiù viddani « Chi vonnu maniari lu zappuni,

« Nun cci sarrà un furnaru chi fa pani,

« Cu consa casi o annetta lu, cumuni,

« Nun cc'è cui sila manni e tessi lani,

« Cui nni fà la faredda e lu jippuni,

« Sarremu ricchi e nudi, e adaciu adaciu. « Poi muriremu tutti di miciaciu.»



92.



« Pigghia un granciu la nostra dutturissa, Gridau a ddu puntu 'na fimmina grassa,

« Lu sò nun è Vanceliu pri sta Missa,

« Iu vi dirrò la cosa comu passa;..

« Circa a travagghiu a la manera slissa

« Com'è per ora lu munnu si lassa,

« Pirchi senza travagghiu nun si mancia,

« Ma in autru modu lu munnu si cancia.





93.



« Sintiti chi dicia Mastru Luvicu



« Mentri chi attornu stavamu a lu focu,



« Dicia: «Sapemu di lu munnu anticu



« <« L' arvuli di cirasa e di varcocu,



« « Di puma e pira, di racina e ficu;



« « Ora un arvulu spunta in ogni locu



« « Di cui un Striguni, ch' avia gran putenza

« « Nni jittau 'ntra lu munnu la simenza.



94.



« « St' arvulu porta la felicità,

« « Ed è lu cchiù putenti effettu sở

« « Ca zoccu voli fari ognunu fà,

« « E daricci cumanni nuddu pò;

« « Lu sò fruttu si chiama libirtà,

« « Nuddu avi drittu di lu si e lu nò,

« <« Mancu a li figghi la mamma e lu gnuri

« « Ponnu 'mpediri di fari l'amuri. >>



95.



Sti palori addumaru un fruareddu,

Ddi cajurdotti si misiru 'mbruddu,

Nisciu cantannu cu lu tammureddu

'Na smorfia ch' era quantu un piricuddu,

E cantannu dicia pri riturneddu,



« L' arvulu viva! e nun cumanua nuddu,»

Tutti l' autri picciotti ad una ad una

Poi ripitianu la stissa canzuna.





96.



Ma li matri, li soggiri e li nanni

Gridaru ad iddi: «Tignusi, macionni,

« Chi vi nni jiti in brodu e canni canni,

«Nun v'addunati chi chisti su sonni?



« Su li picciotti suggetti a li granni,

« E su suggetti a l'omini li donni; »

Ma chiddi cci facevanu la cucca

E un sonu schifiusu cu la vucca.





97.



'Na guerra allura di rampogni e 'nciurii

S' appiccicau 'ntra li parti cuntrarii,

Si dicianu cajordi, sporchi, spurii,

Guaddarusi, ruffiani, strafalarii,

Poi s' aggranciaru comu tanti furii,

Comu armali firoci e sanguinarii

A pugna, e sgranfugnuna e a capiddati

Facennu vuci peju di spirdati.





98.



E li cchiù vappi di ddi curtigghiari

Criscennu di dda zuffa lu fururi

Tutti armati si vittiru affacciari

Di cucchiarazzi e di lasagnaturi;

Dannu a l'urvisca facianu 'ntunari

Li muddicuti chiappi e l'ossa duri,

E si vidianu già 'ntra dda gran lutta

Naschi ammaccati e qualchi tèsta rutta.





99.



Rebéc vulia astutari cu purtenti



:



Lu focu di ddi fimmini gnuranti,

Ma però s' addunau chi multa genti

Già s' arrutava a lu curtigghiu avanti;

Nun critti stari dda cosa prudenti,

Si la sbignau, sfilannu ranti ranti;

Turnau versu la casa, e pri la via

Jia pinsannu a ddi fimmini e ridia.





Fini di lu Cantu XXX.





428



CANTU XXXI.



1.



Rebéc muria di fami stannu ddà

Alimenti sarvati 'un nn' avia cchiù,

'Ntra ddu locu di tanta puvirtà

Di sfamarisi menzi 'un cci nni sù,

Vulia turnari arreri a la cità,

Però surprisa 'na matina fù,

Ddoppu lu spaziu di 'na longa assenza

Si truvau d' Abacuc a la prisenza.

2..



Quannu lu vitti cci vinni lu cori

Chistu cumprisi di lu sò palluri

La causa, e 'un aspittau li sò palori,

Subitu in vucca cci misi un licuri

Dicennu: « Iu sugnu ccà, dunca nun mori, »

E mustrannusi poi di bon umuri

Agghiunciu chi da gravi impedimentu

Fu trattinutu sinu a ddu mumentu.





3.



E prevenennu la sua impazienza

L' assicurau chi appena di dda stanza

Avia nisciutu eseguiu l'incumbenza

Senza mancu un minutu di tardanza

Di purtari la littra a la prisenza

Di chiddu chi ora campa di spiranza,

E chi ancora avia avutu la cirtizza

Chi va abballannu pri la cuntintizza.

4.



Ddoppu chi eci parrau di lu Marchisi,

Abacuc cuntintari anchi la vosi

In ciò di cui l' effettu cci prumisi

Quannu lu desideriu nn' esposi,

E di lu Conti a parrari si misi;

Infatti cci spiegau tutti li cosi

Chi fici pri salvarlu, e chi l'avia

Anchi guarutu da la sua fuddia.





5.



Però Rebecca agghiuttiri 'un si potti

Sta gran lavornia chi guarianu matti,

Chisti quantunqui in ogni cosa dotti,

Senza un cursu di tempu e curi esatti

Ma accussi lesti lesti e a quattru botti;

Chiddu cumprisi li sò dubbii e infatti

Pri renniri tranquilla la sua menti

Accuminzau lu discursu seguenti:





6.





<< Nui pri truvari l' umani cirveddi

« Nun mannamu a la luna li cavaddi

« Facennuli vulari comu oceddi

« Pri un gran caminu unni 'un cci su staddi,

« Pussidemu però certi canneddi

« Simili li finocchi a coschi e taddi,

« Chisti hannu un sucu e da nui, cu la vuci,

« 'Ntra l' oricchia di un pazzu si 'ntroduci.



7.



« Sta guariggiuni ti farrà stupuri,

« Ma si ponnu lu cerebru 'nfuscari

« Di spiriti e di vinu li vapuri



1



« Pri cui l'omu a l' istanti pazzu pari,

>> Chi maravigghia cc'è si nautru umuri

« L'effettu a chiddu oppostu pozza fari?

« Chi da nui spintu cu sti cannulicchi

« Penetra pri lu zuccu di l'oricchi ?





S.



« Lu ficatu si sana e lu primuni

« Cu sucu d'ervi ed autri midicini

<< Cu tuttu ch' hannu a fari un firriuni

« Prima passannu pri tutti li vini,

« E 'un cci sarrannu rimedii opportuni

« Pri guasti chi sù a chisti cchiù vicini ?

« Ervi cci sù per ogni mali, e nudda

« Cci sarrà pri guariri la midudda ?





9.

« Di st'erva nostra lu sucu 'ntroduttu

« 'Ntra la midudda fà lu stissu effettu

« Chi supra un pannu tacchiatu e bruttu



« Fa un leva-macchi e chiddu allura è nettu;

« Di dda crusta chi fissa in parti o in tuttu

« Dintra li nnicchi stà di l' intellettu

« St' erva lu spogghia, ed è la menti allura

« Comu nisciuta da 'na fossa oscura;



10.



« E pirchi sunnu sempri differenti

« Comu in avari, ambiziusi e amanti

« Li fausi idei fissati 'ntra la menti,

« Nui pronti allura e quasi 'ntra l' istanti

« Chi hannu opiratu li midicamenti

« A lu pazzu mittemu pri davanti

« Un' idia chi distruggi e chi si opponi

« A la tinaci sua fissazioni.



11.



« Di lu misiru Conti la fuddia

« Chi Genuefa 'un avria vistu mai

« 'Ntra la fissazioni cunsistia





« Suppunennula morta o 'mmenzu a guai,

« Perciò la nostra vuci cci dicia,

« Genuefa sta vinennu e nun lu sai?

« Guarda dda, sta vinennu cu lu spusu,

« Ed iddu spalancava l'occhiu chiusu.



i





12.



« Mentri accussi cci dicevamu nui

« Un galessi si vitti chi curria

« Comu quannu succedi un fui-fui,

« La genti facia vuci d' alligria;

« 'Ntra ddu capriulè cc'eranu dui

« E arrivati a lu fini di la via

« A scinniri a l'istanti foru pronti

« E si accustaru tutti dui a lu Conti.



13.



« Genuefa di Giuliu abbraccettu

« Versu lu Conti s' accustau ad un trattu,

«Era vistuta comu a lu banchettu

« Chi fu di li soi nozzi a lu cuntrattu,

« Lu Conti contimplannunni l' aspettu

« Parsi prima surprisu e stupifattu,

« Ma mustrau chi di menti era già sanu

« Quannu jeru a vasaricci la manu.



14.



« Ora è cuntenti cu la sua famigghia,

« Ha però 'ntisu cun immenza dogghia

« Li disgrazii tremenni di la figghia

« Pri causa di ddi birbi in finta spogghia,

« E cci ha purtatu summa maravigghia

« Chi mai si sappi comu jiu la 'mbrogghia,

<< Chi 'na manu nun vista a li surdati

« Avia datu dda zolfa di lignati.





15.



Rebéc ridia, ma avennu in modu chiaru

'Ntisu chi già lu Conti era in sicuru

E chi Giuliu e Genuefa lu truvaru

Di la sua infirmità sanatu puru,

Vutau la menti ad autru oggettu caru

Di cui a parrari arrinisciacci duru,

Vosi sapiri si 'mmenzu a ddi squatri

Appiru dannu sò frati e sò patri.

16.



Fici Abacuccu un muvimentu tali

Chi la vucca a Rebéc si inchiu di feli;

'Na mussiata spissu annunzia un mali

Senza chi espressamenti si riveli;

Rebéc tuttu capiu da ddu signali,

Vulia sfugari cu chianti e quereli

Già pirsuasa di la loru morti,

Nè cidia di Abacuccu a li cunforti.





17.



Ma chistu truvau pronti li ripari,

La chiaga di stu novu sò duluri,

Comu autri voti sulia praticari,

Midicau cu lu balsamu d' amuri;

Cci dissi, chi vulia prestu turnari,

Disponiri putennu di pochi uri,

A vidiri si forsi cu la posta

A la sua littra cc'era 'na risposta.





1



:



:





18.



Lusingata accussi ristaú cuntenti

E spirannu 'na littra di l'amanti

Si scurdau quasi di li soi parenti,

Ed Abacuccu 'ntra lu stissu istanti

Lassannucci li soliti alimenti



Pri multu tempu in quantità bastanti

Si nni jiu rinnuvannu l'avvertenza

Di usari sempri quatela e prudenza.





19.



Lu varveri avia chiusa la putia,

Pirchì a ddi tempi nè picca nè assai

Menzi di sussistenza nun nn' avia;

Unni sò sigghiu chi puru avia guai

Quasi sempri a manciari si nni jìa,

E cchiù d' un jornu nun cci stava mai;

Longa 'na vota la dimura fù



E si cridia chi nun vinissi cchiù.



20.



'Ntra ddu quarteri 'un ce' era cchiù lu chiassu Chi ddà purtava lu varyeri stissu

Cu li nutizii chi di passu in passu

Spargia, veri a li voti e fausi spissu;

Perciò Rebecca 'si nni jia pri spassu

Unni unu chi facia statui di issu

E cumpunia a l'infretta la figura

D'un Demagogu chi spuntava allura.





21.

Di Neker prima, e La Fayet dipoi

Fici li busti, e nn' avia sparsu assai,

Fintantu chi a ciascunu di st' eroi

A li onuri successiru li guai;

Li stissi effigii 'ntra li vanchi soi

Pri longu tempu nun stavanu mai,

L'ultima effigii fu di Mirabò

Chi mortu ancora avia lu postu sò.

22.



Quasi a l'estremità di lu quarteri

Chiddu abitava ed era un gran sculturi,

Ma pruvau 'ntra ddi tempi angustii veri

Nun essennucci cchiù Chiesi e Signuri;

E pri chistu cei vinni lu pinseri

Di fari ddi nutabili figuri;



Da qualchi tempu 'un ce' era nuvità,

Nè novi busti si vidianu ddà.





23.



Un jornu in cui Rebéc guardava a chiddu

Chi lavurava ddà senza scarpeddu,



Vitti chi dda trasennu un picciriddu

Tuttu sfardatu e veru puvireddu,

'Na littra chi purtau lassannu ad iddu

Scappau currennu comu un fruareddu;

Lu sculturi capiu chi forsi cc'era

Novu 'mbrogghiu, e mustrau turbata cera.





24.





Ma appena chiddu la littra siggillata

Apriu, la menti sua parsi cueta

E la liggiu facennu 'na risata;

Poi pirchi 'un cc'era genti chi, 'ndiscreta,

Putissi diri da cui fu purtata

Cu dda quatela e in manera segreta

E chi mai cuntinissi dda scrittura,

A chiara vuci la rilessi allura.





23.



Ddà si dicia: Di lu gran Mirabò

Ora lu corpu nun esisti cchiù

'Nira lu sepulcru di lu Panteò

Unni purtatu cu gran pompa fu;

Si sappi chi pri occultu fini sò

Mustrava patriottica virtù,

La sua sincirità fu misa in dubbiu

E lu jeru a jittari 'ntra lu zubbiu.





26.



Contra chi stomu già cridutu eroi

Lu suspellu ogni jornu s'aceriscia

E chiaramenti si villi dipoi

Chi lu Munarca e non la Munarchia

Vulia livari, e pri li fini soi

Accarizzava l' Aristocrazia



Chi lu lodava a vuci e cu la stampa

E jia spissu a liccaricci la zampa.





•





27.



Ora a l' amici soi fannu strapazzi,

Li figuri nni fannu pezzi pezzi

E li vannu spargennu pri li chiazzi,

Cosi chi semu ad osservari avvezzi;

Però vannu circannu comu pazzi

E paghirianu a carissimi prezzi,

Comu già nni sù sparsi li figuri,

Li statui di lu novu Dillaturi.





28.



È Robespier l' Eroi di la jurnala

Chi supra l' autri vinciu la partita,

Chiddu chi và cu la testa calata

E chi pari un nuviziu gesuila;

Di la sua effigii chi già fù stampata

Cc'è ccà la copia a la prisenti unita,

Cercanu tulli la statua di chislu



E subilu divi essirni pruvistu.

29.



Chiddu nun persi tempu, e appena letta

Tutta dda storia da l'amicu scritta,

Lassau la carta supra la buffetta

Ed a scippari la testa pruscritta

Di Mirabò si misi in tutta fretta;

E Rebéc ch' era dda misa a l'addritta

La carta si pigghiau pri lu crapicciu

Di ridiri vidennu lu sò 'mpicciu.





30.



Infatti lu sculturi a lu mumentu

Chi turnau, ad osservari 'un stetti tantu Chi ddà nun cc'era cchiù ddu documentu, Chi persu, datu avria causa di scantu;

Pri farilu vulari 'un cc' era ventu,

Cci sfirriava la midudda, e intantu

Lu jia circannu cu primura granni

'Nterra, sutta lu lettu e in tutti banni.





31.



Rebéc ridia vidennu lu tirruri,

Chi pri ddà carta chi fici spiriri,

Pruvava dd' abilissimu sculturi;

E pirsuasa chi 'un putia suffriri

Li cunsiguenzi di cui avia timuri

Pirchi dda carta in manu 'un putia jiri



Di ddi firoci e suspittusi genti,

Si nni partiu sicura e risulenti.





32.



Doppu ch' avia gudutu di dda scena

Cu bizzarria daveru fimminina

Pinzau ch' avia lassatu in gravi pena

Ddu 'nfilici, timennu 'na ruina;

'Ntra la cuscenza nun ristau screna

E risulutu avia chi la matina

Avria jutu, facennu un novu jocu,

A mettiri la littra a lu sò locu.





33.



Ma lu 'ndumani aprennu l' occhi chiusi

Un gran bisbigghiu 'ntra li strati 'ntisi,

Suspittau d'un assaltu, si cunfusi,

E da 'na 'ngagghia a guardari si misi,

Ma vitti chi ddi donni curiusi

Li fadeddi aggiustannu e li cammisi

Currianu a la putia di lu varveri

Avennu chistu dda vinutu arreri.





34.



La vuci di st' arrivu l' alligria

Misi di novu in tutti li catoi,

E la nutizia a sentiri si jia

Chi lu varveri duvia dari poi;

Ma chiddu siccu siccu rispunnia

« Nun cc'è nenti di novu sinu ad oi, »

Mustrannu 'ntra l'aspettu apertamenti

Ch' avia timuri, e 'un vulia diri nenti.

35.



Cu tuttu chistu ddi donni 'mportuni

Ddi maneri osservannu in iddu strani

Nni vulianu sapiri la caggiuni,

E tutti li palori foru vani;



Ma quannu poi cci dumannaru alcuni

Si radiri putia li facci umani,



Esclamau: «Nun si penza ora a la varva,

« A sti tempi biatu è cui si sarva. »





1





36.



Rebecca avennu 'ntisu sti palori,

Pigghiata a l'improvisu di terruri,

Quasi si 'ntisi strinciri lu cori.

Cci trimaru li gambi e lu suduri

Cci scurria friddu pri tutti li pori;

Critti chi di la plebi lu fururi

Avissi accuminciatu novamenti

Li già abbacati stragi precedenti.





37.



Sin da quannu idda scrissi a lu Marchisi

Comu Abacuccu, pri cuitarlu, vosi,

Ed eranu già scursi quattru misi,

Avianu succidutu tanti cosi;

Idda di chisti nenti vitti e 'ntisi

Dacchi di stari arrassu si proposi,

Fora di ciò ch' avia 'ntisu cuntari

Da lu varveri e da li curtigghiari.





38.



E pri lu tempu chi stetti distanti

Idda nun sulu di l'avvenimenti

Ch' ora accadianu, era affattu ignuranti,



Ma bensì ancora di li precedenti

Pri li quali la Francia 'un jiu cchiù avanti.

Li Deputati 'un cunchiudianu nenti,

Ficiru sempri inefficaci provi



Sinu a l'eccessi di l'ottantanovi.





39.



E comu lu scravagghiu 'ntra la stuppa



Ad ogni passu facianu 'na 'nchiappa,

Si unu un pirtusu fa nautru I' attuppa,

Si unu un chiovu chiantau nautru lu strappa,

Niscianu sempri com' è'ntra 'na suppa

Cui simína a lu vento e a l'aria azzappa



E li savii facevanu risati

Pri li pastizzi di li Deputati.

40.



Poi sfugghiannu li vocabularii

E nutizii pigghiannu da li storii

Cu dari a l' adunanzi nomi varii

D' Assimblei, Comitati, Direttorii

Ed autri capricciusi e immaginarii,

Chi nati appena avianu li martorii,

Cridianu chi per ogni canciamentu

Avia a fari lu titulu un portentu.

41.



Li diversi assemblei naziunali

Chi si facianu cu l'anticu stili,

Chidda di li Nutabili ed Uguali,

Ddu miscugghiu di genti granni e vili



Chiamatu di li Stati Generali

Mureru tutti di mali suttili;

Ma stu statu di cosi durau pocu

Finu a tantu chi vinni guastajocu.





:





42.



Mortu Marat, Danton decapitatu

Pirchi reu apertamenti canusciatu

Di enormi frodi a dannu di lu Statu,

Di la Convenzioni lu Statutu,





Nun cchiù esistennu lu Triumviratu,

Ogni forza ligali avia pirdutu;

Robispier sulu nun avia alcun drittu,

Lu putiri in sua manu era un delittu.





43.



Pinzavanu accussi li libirali

Cchiù intelligenti, e l' alunni di scoli

Istrutti 'ntra li studii legali,



Chi sunnu un jocu pri li marioli;

Intantu Desmulin cu lu giurnali,

L' eloquenti Barnav cu li paroli,

Pri dd' usurpazioni manifesta

Facianu forti e sullenni protesta.





44.



Tranquillu Robispier sintia ddu chiassu,

E cu dd' aspettu simplici e dimissu,

Cu cui ammagava lu populu bassu,

Si fici avanti e cunfirmau iddu stissu

Chi cunvinia di dari un novu passu;

Ma senza facultà, senza permissu

Ordinau l' Assemblea Costituenti,

E dichiarau sè stissu Presidenti.





45.



A sti tratti dispotici e assoluti

Si mustraru li spiriti agitati,

Ma pri 'na circustanza foru muti.

Lu cchiù tremennu di li Comitati

Ch' era chiddu di Pubblica Saluti



Cu forzi e cu putiri illimitati

A Robispierri per acclamazioni

Affidatu già avia la Nazioni.





46.



Si apriu lu novu Parramentu,

E tannu accoltu c' un silenziu profunnu

Lu Prisidenti in aria di cumannu

Da la tribuna di la sala 'nfunnu

Spiegau lu sò Programma, comu fannu

Chiddi chi scelti a granni offiziu sunnu; 'Ntra ddu programma palisau lu pianu Di rifurmari lu generi umanu.



47.



Di la Commissioni li decreti,

'Ntra dda seduta, foru cunfirmati,

Riguardanti li monaci e li preti,

Li chiesi, é li cunventi strafurmati,

Li cunfischi già fatti a li scueti,

A li mogghi ed a li figghi d'emigrati;

Ed in ultimu poi li cirimonii

Prescritti pri li novi matrimonii.





:





48.



Si parrau appressu di religioni,

E Robespier rammentau la cagiunf

Per cui tra nazioni e nazioni

Si sparsi sempri lu sangu a buluni,

E mai cci fů, e cei sarrà unioni,



Finchì un diversu Diu cơ' è in ogni gnuni,

Ma finirannu li stragi e li lutti

Quannu unu sulu cci sarrà pri tutti.



49.



Esisti un Universu e lu viremu,

Cc'è cu nni sapi lu pirchi e lu comu,

Chistu si chiamirà l'Enti Supremu;

Ma pri ogni cosa chi riguarda l'omu,

Cc'è una putenza pri la quali semu

Da li bruti distinti, ed avi un nomu;

Chista avrà cultu all' omini comuni,

E sta putenza è appuntu la Ragiuni.





50.



Poi stabiliu la forma di guvernu

Pri li populi tutti e quanti intornu

Stannu alla Francia comu centru e permu,

E di lu Stemma Massonicu adornu,

Sumigghianti a Cagliostru anchi all' esternu,

Pri ddu sollenni e gluriusu jornu,

Proclamau, cu 'na pompa orientali,

La Repubblica eterna, e Universali





51.

Doppu tant' anni di chiacchiari e carti

Tanti vani e fantastici scuncerti



E di lu fini in Francia ed in ogni parti

Eranu ancora li populi incerti,

Di Robispierri pri la malizia e l'arti

Cun cui li miri soi tinìa cuverti,

'Na Repubblica cc'era finalmenti

Unica, indivisibili, putenti.





52.



E mentri chistu ricivia l' omaggi

Quasi da tutti pri li novi liggi

Li quali in verità parianu saggi,

Cu gran furia currevanu a Pariggi

Di cità l' abitanti, e di villaggi

Pirchì già sí sapia chi di Luiggi

In Parramentu qualchi jornu appressu

Si duvia pubblicari lu prucessu.





53.



Pri ddi straordinarii affuddamenti

Cc' eranu giusti e positivi scanti

Di funesti probabili accidenti,

Pri stu motivu da dui jorna avanti

La guillottina li cchiù turbulenti

Jia sbarazzannu e li noti birbanti;

Allura fu chi persi la testa



Barnav e Desmulin pri dda protesta.



1





54.



Infatti 'un avia tortu lu varveri

Quannu arrivatu chinu di terruri

Si jia guardannu davanti e darreri

Pri diri: « Essiri vivu è un gran favuri. »

Unn' iddu poi turnau Rebéc arreri

Doppu chi ripusau 'na para d' uri,

Pirchi avia di sapiri anzietà,

Quali eranu ddi tristi novità.





55.



Lu varveri però nun stava mutu

Cu ddu galantumicchiu sbricinatu

Chi pri la guerra 'un l'avianu vulutu

Pirchì cci parsi malu assuttilatu;

Stu 'nfilici di fami avria pirutu

Truvannusi li cosi 'ntra ddu statu;

Prima facia lu menzu curiali



Ma nun cc' eranu allura tribunali.



56.



Misi a fari li cunti a un putiaru

Chi cci dava ogni jornu un pani duru

E qualchi fruttu 'nfunnu ad un panaru;

Però la sira ristava a lu scuru



Ed ogghiu nun nn' avia pirchi jia caru;

Pri 'un darisi la testa 'ntra lu muru

Appena chi scurava si nni jia

A dari a lu varveri cumpagnia.





57.

Quannu Rebecca dda juncennu vitti,

Da lu gistiri di ddi dui suggetti,

Chi si facianu cunfidenzi stritti



Fora a l'addritta, e immobili nun stetti,

In unu s'assittau di li vanchitti



Trasennu adaciu, e scannalu nun detti;

Allura 'ntisi, a 'na gnuni assittata,

Lu restu di 'na storia accuminzata.





58.



Lu varveri dicia, ma stannu a l'erta:

E li firruzzi mittennu a la porta

Ch' avia Rebéc truvatu menza aperta,

« St'omu chi ancora fà la gatta morta



« La sua malignità teni cuverta

« Facennu straggi pri 'na strata torta,

« Cu 'na sua liggi chi pari benigna

« Fa di testi cchiù orribili vinnigna.



59.



« Chistu frinau li pubblici misfatti

<< E la liggi abuliu di li suspetti;

« Dicia chi tali liggi foru fatti

« Da li culleghi, e assenzu nun cci detti;

« Voli giustizia cu reguli esalli

« Da Magistrati a tali uffiziu eletti,

« E divinu l'auturi di reati

« Essiri ligatmenti cunnannati.



;





60.



« Ddu mariolu ba elettu un Magistratu

« Tutti di genti di lu sò partitu,

«È chistu fattu pri li rei di Statu,

« Avi di prucidura un novu ritu,

«E di Saluti Pubblica è chiamatu;

« Pri 'ntinzioni a lu Reggenti è unitu,

« Agisci senza scopriri l'arcanu

«E Robespier si ani lava li manu.





61.



« Pri jiri a morti la dinunzia basta,

« Pò l'accusatu addiu diri a la testa,

« Di Judici vinnuti 'na catasta

<<Pronunzia la cunnanna lesta lesta;

« Si a l'accusa 'un ec'è prova si ce' ingasta,

« Li cunnannati si portanu a resta;

« Perciò la guilluttina 'un avi abbentu,

« L'accetta acchiana e scinni a lu mumentu.



62.



« Cui è cridituri avi certu un' accusa,

« Lu riccu l'avi da genti di casa,

« L'avi un maritu da scurretta spusa,

« L'amanti da la donna chi lu vasa;



« Ognunu pri lu scantu si 'mpirtusa,

«E cchiù dda genti chi prima era evasa,

« E si a qualcunu cci arrinesci e scappa

« Cei sù spii in ogni parti e prestu 'neappa.





63.



<< Ministri, Deputati e Prisidenti

« Hannu tutti pagatu di cuntanti

« Tanti onuri ed elogii precedenti,

« Si dici chi stu novu guvirnanti

« Pri li strani capricci ch' avi in menti

« Si li voli livari pri davanti,

« E lu miu parruccianu c' un pretestu

<< Sacrificatu fu pirchi era onestu.



64.



« Si Robespier cuntinua cu stu passu

« È cchiù trimennu di Maratti stissu,

« E accussi manzu manzu e senza chiassu

« Lu munnu vecchiu mannirrà in subissu;

« E nun sarrà lu tempu tantu arrassu,

« Facennu ciò ch' in menti s'ha prefissu,

« Chi avremu un munnu durannu sta festa

« Abitatu di genti senza testa.



65.



« Ed ora capirriti pirchi ccà

« Staju mutu e nutizii 'un portu echiu,

« Ca pri parrari di sti nuvità

« Multi pirsuni carzarati sù;

« Ma giacchi semu suli e in libirtà,

« Vi dirrò lu mutivu quali fù,

« Pri cui lassai mè figghiu e già di novu

« 'Ntra la mia cammaredda ora mi trovu.



29 66.





« 'Ntra stu tempu nun sulu li varveri

« Hannu badagghi e nun sannu chi fari,

« Ma in tutti l'arti e in tutti li mistieri

« Cc'è miseria e un cc'è modu di campari;

« Mè sigghiu chi facia lu pilucchieri

« Sirvia Signuri e vuscava dinari,

« Ora pilucchi pri bonu bon' è

« Fà a la Brutus ed a la Cunnanné.



67.



« Comu va và la cosa, ora sintiti

« Ciò chi m' avvinni li jorna passati,

« Ed ora chi çcà vui prisenti siti

« Pri vostru beni un' idea m' ispirati;

« Unu di tanti poviri mariti

« Tradutu da muggheri scilirati

« Cerca un asilu e pri cui cei lu duna

« Certamenti sarrà 'na gran furtuna.



68.



« Un jornu di mè figghiu un parruccianu

« Mentri chi iu stava dda di bon matinu

« Cci vinni a dumannari ammanu ammanu



« S'avia 'na varva finta e un pilucchinu,

« E ciò chi 'ntra ddu puntu parsi stranu

« Fù chi parrannu a stentu ddu mischinu



« Ch' avia capiddi niuri comu pici

« Vulia ddi coși cu li pila grici.





69.



* Mè figghiu pronti nun avia dd' oggetti

« Ma però li prumisi pri la notti,

« Chiddu un mumentu custirnatu stetti

« E'li soi smanii frinari nun potti,

« E cu lu pugnu 'nfuriatu delti

« Supra d'un tavulinu varii botti;

«Ma dipoi cuitannusi tanticchia



« Chiamau a mè figghiu e cei parrau a l' oricchia.



70.





<< Ed appena chi chiddu si nni jiu

<< Mè figghiu a lu mè latu s' accustau,

« « Chistu, mi dissi, è un parruccianu miu,

« « È un baruni e pri mogghi si pigghiau

« « 'Na donna chi lu spusu sò tradių;

« « A tali signu si nni 'nnamurau

« « Chi si 'ndussi a pigghiarla pri mugghieri,

« « Ddoppu chi mogghi fù d'un sò stafferi.



71.



« « Era sta donna veramenti trista,

« « Capricciusa, arruganti, disonesta,

« « D'un nobili era pocu la conquista,

« « Ed appena spusata lesta lesta

« « Si 'nnamurau di un forti Tirrurista;

« « La compagnia di chiddu la mulesta;

« « Pri stari sula cu lu novu amicu



« « L'accusau comu curtiggianu antica.



4





72.



• « « Appi l'avvisu di lu tradimentu

« « Stu 'nfilici, e pigghiatu ora di scantu

« « Periculusu cridi ogni mumentu;

« « Già scappau di la casa e cerca intantu,

« « Di la figura cu lu canciamentu,

« « Di scanzari l'arrestu, sinu a tantu

« « Chi trova un locu pri stari ammucciatu,

« « E cu primura a mia l'ha dumannatu. »



73.



« Ddoppu chi m' avia fattu stu raccuntu,

« Da carità pri ddu 'nfilici spintu

« Chi a fini di la vita paria juntu

« Si nun scappava cun aspettu fintu,

«E chi partissi 'ntra ddu stissu puntu

« Di la necessità puru cunvintu,



« Mè figghiu in mia tinennu l' occhi fissi

« Mi si accustau pinsannu e poi mi dissi:





74.



« « Ora sintiti, 'ntra la vostra casa,

« « La quali nun pò stari sempri chiusa,

« « Nun già pirchi faciti qualchi rasa,

« « Ma pirchi veni genti curiusa,

« « Iu nun permettu chi chist' omu trasa,

« « Pirchi cosa sarria piriculusa;

« « Ma cu storu putria qualch' autru poviru

« « Pri menzu vostru daricci ricoveru.





75.





« « Iú cci aju ad iddu 'nsignatu lu locu,

« « E si 'un accadi qualchi novu 'ntricu,

« « Di notti avanti a vui verrà tra pocu,

« « E comu dissi ad iddu anchi a vui dicu,

« « È lu signali la palora focu;

« « Vui prucurati intantu qualchi amicu

«« Chi dannucci mità di sti dinari

« « Cu sicurizza lu pozza ammucciari.».



76.



« E dicennu accussi mi misi 'mmanu

« Stu sacchiteddu di luigi chinu;

« Allura iu ceà turnavi ammanu ammanu

« Pinsannu a vui chi stati cea vicinu

« E chi abitati in un locu stramanu

« E avriti qualchi occultu cammarinu;

«E 'ntra li vostri circustanzi amari

« Vi sù 'na miliunca sti dinari.»





77.



Ddu curiali di li cchiù affamati

Anchi a li tempi chi cc' eranu liti,

In principiu facia difficultati;

Ma dipoi taliannu li muniti,

Cu l'occhi comu pialla spalancati,

Cci rispusi: « Farrò comu vuliti;»

Ma lu varveri riplicau : « Però

« Ora nun sacciu si veniri pò.





78.



« Chi vinia prostu mè figghiu avia dittu,

« Ma sunnu quattru jorna chi l'aspettu, « O chi muriu pirchi era troppu afflittu « O chi la guilluttina appi pri lettu.>>> Addivintau lu cannarozzu strittu

A ddu spillacchiu 'ntisu ddu suspettu,

Ca si tagghiaru a l' ospiti lu coddu

Li soi spiranzi si nni jianu ammoddu.





79.



Ma fu Iu curiali furtunatu,

Ddoppu alcuni mumenti stannu mutu

Cci parsi chi s' avia tuppuliatu,

E pirchi lu varveri 'nzallanutu



Nun l' avia 'ntisu, iddu pigghiannu ciatu,

Cu tonu un pocu allegru e risulutu,

Cci dissi: « Apriti, pirchi pari a mia

« Chi alcunu adaciu adaciu tuppulia. >>>

80.



S'apriu la porta e dda darreri infatti

Un omu misirabili si vitti,



E lu varveri a la figura e a l'atti

L'omu aspittatu subitu lu critti;

Ma lu signali secunnu li patti

Nun dava, pirchì avia li labbra stritti;

Poi finalmenti sfurzannusi un pocu

Scantatu dissi la palora: « Focu. »





81.

Era mutivu di lu sò 'mbarazzu

Ddu straniu, e stetti titubanti un pezzu,

Lu pigghiau lu varveri pri lu vrazzu

E dipoi supirau lu sò ribrezzu,

Dicennucci: (Vidriti zocen fazzu,



« Chist' omu è nostru ed a qualunqui prezzu

« Vi porta a la sò casa, e chiusu in chidda

« Starriti cu la manu a la mascidda. »



82.



Pigghiau curaggiu ddu 'nfilici allura

Com' omu chi è affannatu e poi rispira,

E si scusau chi nun vinni addrittura

Nè potti farlu prima di dda sira;

Quantunqui trasfurmatu di figura

Si cci scupriu la facci comu cira,

Cu dda varva fintizza e dda pilucca

Si putia diri chi paria 'na cucca.





83.



Dissi chi s' avia vistu assicutatu

Da brutti facci e chi perciò 'ncuetu

Da un amicu s' avia ricoveratu



'Nzemmula a nautri dui di lu sò cetu

'Ntra un spitali unni chiddu era 'mpiegatu;

Chistu divinni a stu passu indiscretu

E forsi supirau lu sò timuri



Pirchi iddu cci avia fattu un gran favuri.





84.



Unu ammucciatu fu sutta d'un tettu

Unni cu stentu putia stari un gattu,

Nautru fu misu dintra un catalettu

Unn' era un mortu quasi putrifattu,

Iddu fu situatu 'ntra un carrettu



Chinu di pagghia, e 'un si scupreva affattu,

Ma però da la pagghia cunimigghiatu

Stava già pri muriri suffucatu.





85.



Di lu raccuntu juncennu a stu passu Gridau : « Divu la vita a un granni eccessu « Ajeri fu jurnata di gran chiassu

<< E chiddi chi nni javanu d' appressu « Forsi a ddu puntu si nni jeru arrassu, « Unni la genti tulla d' ogni sessu «Di ferocia assistia cu novi indizii « A lu cchiù granni di li sacrifizii.»



86.



Junlu a stu puntu 'un potti jiri avanti

Comu persuna chi a parrari sténti

Pri la stanchizza e pirchi li soi scanti

Nun avianu cissatu interamenti,

A causa di dda fimmina birbanti;

Lu varveri però quasi cuntenti

Lu fici jiri cu lu curiali



A cui detti metà di capitali.





87.

Chistu doppu di aviri arrisittatu

L' ospiti sò chi stava sempri mutu,

Appena chi scurava 'ncapputtatu,

Ca d'un cappottu s' avia pruvidutu,

Curria ogni sira pirchi era aspittatu

Da lu varveri, e cu chiddu sidutu

In cunvirsazioni sulia stari,

E Rebéc li sintia chiacchiariari.





88.



Avia passatu cchiù di 'na simana

E già la sira era quasi vicina,

Quannu si 'ntisi di adà nun luntana

'Na vuci d'omu chi ddà s' avvicina,

A tutti dui sta cosa parsi strana

E perciò lu cirveddu eci scamina;

Ma mentri chi iddi stavanu in pinseri

Lu figghiu cumpariu di lu varveri.





89.



Chistu in vidirlu ddà ristau surprisu,

Ma poi sturdutu divintau e cunfusu

Quannu chiddu scupriu lu smortu visu

Chi quasi da un cappucciu paria chiusu,

Chistu trasutu appena a l' improvisu

Esclamau in tonu ardenti e impetuusu:

« Dunca pri 'na palora iu sugnu persu

« E di stari sicuru 'un cc'è cchiù versu ? »





:





90.



Chiancia lu patri dispiratu e afflittu,

L'autru lu taliava stupifattu;



Ddoppu chi sti palori iddu avia dittu

Sidiu com' omu da stanchizza sfattu,

« Vi dirrò quali fu lu miu delittu,

Dissi, «e vi cuntirò tuttu lu fattu,»

E poi mannannu un munnu di suspiri

Cu vuci affucatizza misi a diri:





91.



« Iu mi truvai prisenti a li scuncerti

« Chi foru quannu di lu Re la sorti

« Si dibattia cu risultati incerti,

« Pri dui partiti chi ugualmenti forti

« Unu l'esiliu in isuli deserti

« Di Luigi vulia, l'autru la morti;

« La popolazioni ddà ridutta

« Aspittava la fini di dda lutta.



92.



« Mancannu un volu pri la maggiuranza

« Ristava ancora incerta la sentenza,

« Quannu ad un trattu si susiu Uguagghianza

« E di stu personaggiu la prisenza

« Detti a li Regii curaggiu e spiranza;

« Ma fu di tutti la surprisa immenza

« Quannu cessau ogni dubbiu, e dd' assassinu

« Pri la morti vutau di sò cucinu.





93.



<< Tremennu l'urlu e lu furari fù

« A la vista di tanta iniquità

« Contra di chiddu chi vulia lu tù

« Pri otteníri poi la Maistà;

« Li cchiù feroci chi dda dintra sù

« Vulianu dda cunnanna, ma nun già:

« Pri mezzu di ddu perfidu parenti

« Dissolutu, superbu e prepotenti.



94.



« Tutti nisceru fora infuriati,

« Surprisi alcuni ed autri dispiaciuti,

« Populu, Sirvienti e Deputati;

<< Ed a pitruliarlu risoluti

« Li Sanculotti stavanu appustati;

« Però ddi chiurmi ddà arricugghiuti.

« Foru dispersi da li sbirri e spii

« Ch' eranu allura pri tutti li vii.



95.



« Iu 'nzalanutu scinnivi di dda,

« Ma ristavi sturdutu cchiù di cchiù



1



« Pri una vuci chi dissi: « Ecculu ceà,

« « Si vidi ancora 'mmenzu stu Monzů

« « Già piluccheri di la Nubiltà, »

« Iu nun potti canusciri cu fù

<< Chi dissi sti palori, e pri mumenti

« Fui quasi privu di li sintimenti.



1





96.





« Poi suprafattu da lu miu terruri

« Mi misi lentamenti a caminari

« E stetti pocu menu chi dui uri

« Finchi a la casa mia potti arrivari

« Di li mě gambi pri lu gran trimuri;

« Ma pri junciri dda duvia passari

« Senza vulíri e pri nicissità,

« 'Mmenzu la chiazza di la Libirtà.



97.



« Ddu jornu pri li chiassi e pri li scanti

« 'Ntra ddu locu nun cc'era multa genti, « Ma mentri mi sfurzava a jiri. avanti « 'Ntisi la vuci d'un miu canuscenti, «E. lu raffigurai benchi distanti

« Di li municipali era un sargenti

« Intimu amicu miu da picciriddu,

« E mi trattinni a parrari cu chiddu.



98.



<< E tannu fu chi dissi dda palora

« Chi fu la causa di la mia svintura

« E chi nun sacciu s'è inuta ancora,

« Giacchi ammucciatu 'ntra 'na sepultura

« Pri miraculu aju statu finu ad ora,

« Iu di l'amicu miu pri la bravura

« Scappai a lu puntu d'essiri arrestatu,

« E forsi ora sarria quillottinatu. »





99.



Juntu a ddu passu di lu sò raccuntu,

'Na specia cci pigghiau di svenimentu,

Pirchì l'idea cci richiamava appuntu

Di li cagiuni di lu so spaventu,

Ma 'un previdia chi a tali passu juntu,

Succediri duvia quasi un purtentu,

Lu quali enormi effetti avria produttu,

Interessanti pri lu munnu tuttu.



Fini di lu Cantu XXXI.





462



CANTU XXXII.



1.



L' Ariostu scrissi chi lu sciliratu

Strammu calculu ha fattu, si ha cridutu

Chi lu delittu pò stari ammucciatu;

Poicchi si cui lu sapi resta mutu

Lu svelanu gridannu in ogni latu

L'aria e la terra unn' iddu è sipillutu; .



E pri castigu Diu pirmetti spissu

Chi lu delittu so sveli iddu stissu.





2.



D'un gran Pueta è chista idea bizzarra,

Però la fantasia si troppu sferra



Truppica spissu e in qualchi 'atoppu ammarra;

Fa lu poeta parrari la terra,



Ma si quannu è già mortu chista parra,

'Ntra li calculi soi lu reu nun erra;



Lu cummogghianu allura aprocchi e marva

E cci dunanu tutti cu la varva.





3.



Robispierri a cui detti lu destinu

Lu testamentu di Cagliostru in manu

Già capu di lu Clubbu Giacubinu

Avia furmatu allura lu sò pianu;

Pianu di tradituri, e d' assassinu;

Fu lu disignu sò sempri un arcanu,

Finchi nun l' eseguia ristava occultu

Ed in paci avria statu poi sepultu.





4.



Robespier era un omu di gran vagghia,



E a diri megghiu era un gran bonavogghia,

E mancu si putia cu la tinagghia

Scipparicci un indiziu di 'mbrogghia;

Pri un Santu lu tinia la mazzamagghia

Ca sulamenti nni vidia la spogghia,

Dubitari di chistu era 'mpussibili.

E lu titulu avia d' Incorrullibili.





5.



A



Chistu nun detti mai signu di boria,

Facia 'na vita simplici e ordinaria

Perciò a scupriri la sua vera storia

Tutt' autru cci vulia chi terra ed aria;

E st' omu d'esecrabili memoria

Si pri accidenti un' avia un' avvirsaria

Avria accrisciutu la sua autorità

E cu fama muria di Santità.





J





6.



Si sti presentimenti sunnu veri

Soltantu li putemu nui sapiri

Quannu lu figghiu avrà di lu varveri

Dittu li cosi chi nun potti diri,

E perciò a chistu turniremu arreri,

Lu quali cu li soliti suspiri

Accussì quannu fù rasseren atu

Sicutau lu raccuntu accuminzatu.





7.



«Mentri chi discurrevamu, un carrettu

« Passau da nui distanti un brevi trattu

« E chi a la guigghiuttina era direttu ;

« Dui donni nun capaci di misfattu

« Cc' eranu, e junti a l'arvulu in pruspettu

« Una di chisti, di disprezzu in attu,

« Gridau: « Pri su ridiculu listuni

« « Si scannanu li genti a miliuni. »



8.



« Iu 'nfatuatu allura e pocu accortu

« Cridennu di nun essiri scuvertu,

« Gridai: «Sta gintil donna 'un avi tortu; »

<< Chi qualchi spia m'avissi 'ntisu è certu

« E caru mi custau lu miu trasportu;

« Fratantu lu miu amicu in tuttu espertu

« M' avia discrittu, da mia 'ntirrugatu,

« Di ddi dui donni lu nomu e lu statu.





9.





« Dissi: « La prima è madama Rolanna

« « Chi tagghia li fantastici a la tunna

« « E chiama chista libirtà tiranna;

« « Pirchi in pubblicu chianci la secunna

« « È cunhannata e si chiama Susanna;

« « Sta citatina cu la trizza vrunna

« « È viduva d'un poviru 'mpiegatu

« « Lu quali pri suspetti fu annigatu.»



10.



A ddu mumentu si 'ntisiru botti

Di mobili caduti e cosi rutti ;

Da una forza chi vidiri 'un si potti

Foru ad un latu ammunziddati tutti;

Cadiu lu vecchiu, e di li dui picciotti

Si truzzaru li testi essennu 'ncutti;

E pri dda scossa di principiu ignotu

Gridaru: « Tirrimotu!! tirrimotu!!





11.



E fissi 'ntra st' idea pri la paura

Spavintati di dda nisceru fora;

Cei paria chi trimassiru li mura

E nun sapianu diri 'na palora;



Però la causa nun sappiru allura



Di ddu scumpigghiu, e nun la sannu ancora;

Nenti successi, e tutti foru arreri

Dintra di la putia di lu varveri.





12.



La vera causa di dda gran timpesta

Rebecca fù chi stava dda nun vista;

Sintennu la catastrofi funesta

Di Susanna, appannata appi la vista,

Tuttu lu sangu cci acchianau a la testa,

Nisciu cu furia, ed abbattennu chista

Qualunqui cosa cci vinia davanti,

Fu causa di ddi sceni e di ddi scanti.





43.



Pri la strata curria comu lu ventu,

E qualchi stizza cci cadia di chiantu;

Si scurdau di lu fattu juramentu,

Jiu a ddu locu, unni avia suffertu tantu,

Pri fari 'na vinnitta, e a ddu mumentu

Paria chi avissi la vittima accantu,



E nun idda, ma l'umbra di Susanna

Di Robespier scrivissi la cunnanna.





14.



Dicia currennu : « Iu truvirò un cuteddu

« O nautru ferru pri scannari a chiddu, «Essennu cummigghiata da l' aneddu « Lu pozzu curpiari a sangu friddu; >> E fissata st' idia 'ntra lu cirveddu Pri la primura d' arrivari unn' iddu Tantu 'nfuscata allura avia la menti Chi currennu 'mmistia tutta la genti.





15.



Era già junta in centru a la Cità,

Quannu ad un trattu trattinuta fù Da una gran fudda, ed accustannu ddà 'Ntisi chi a morti cunnannati sù

Dui donni di l'antica nobiltà

Chi 'un putianu turnari in Francia cchiù

Pri li decreti 'ncontra li emigrati,

Ma chi turnaru, e foru cunnannati.



16.



Rebéc, cu forzi accorti e risuluti,

A vidiri arrivau ddi svinturati,

Eranu matri e figghia, chi 'mmurduti

Mancu putianu starisi abbrazzati;

'Ncutti, picchiuliannu, e stannu muti,

Sfugavanu cu darisi vasati;



La nica 'un putia aviri chi nov anni,

Nè cchiù di vinticincu la cchiù granni.





17.



A dda vista Rebéc 'un appi abbentu,

E li avria liberatu 'ntra ddu puntu

Si la fudda 'un eci dava impedimenta;

Duvia usari la forza, e chista appuntu

L'avria fattu scupriri a lu mumentu,

Ma mentri meditava un novu assuntu

Dd' infelici a salvari da la morti

Un menzu certu cci offeriu la sorti.





18.



Era custumi chi a li guilluttini

Si tinianu a li lati dui cannuni,

Pri scanzari li chiassi, e li ruini

Chi facianu li latri, e li squasuni,



A li quali parevanu fistini

Dda tagghiata di testi, e cchiù ad alcuni. Rebéc di ddu terribili strumentu

A prufittari nun tardau un mumentu.



19.



La miccia, ch' era priparata, pigghia;

Duna lu focu, spara, e la mitragghia

Firisci, ammazza, spaventa, scumpigghia

Lu populu, la truppa, e la sbirragghia;

A liberari la matri e la figghia

Rebéc comu 'na furia si scagghia;

Li sciogghi, e pri ammucciarli, li strascina

Dintra di 'na putia la cchiù vicina.





20.



Rebecca stissa nni chiudiu la porta,

E chi fossiru salvi idd' era certa.

Fora di genti muribunna, o morta,

Nuddu era cchiù 'ntra dda chiazza deserta,

E di li cunnannati a nuddu importa;

Perciò dda tana nun fu mai scuverta,

E la notti scapparu certamenti

Pirchì poi d' iddi 'un 'si nni sappi nenti.





21.



Compitu st' attu di piatusu istintu

Rebéc nun vosi perdiri un mumentu

E d'essiri scuverta fu in procintu

Mentri a furia curria comu lu ventu.

Robispier si truvava allura 'mpintu

Giustu a la porta di lu Parramentu

Unni dava udienza ad un mendicu;

Rebéc capiu ch' era lu sò nnemicu.





22.



Di un ferru 'un avia persu la spiranza,

Però cci parsi di maggiuri urgenza,

Anzi la cosa di prima 'mpurtanza,

Di ddu nnimicu sò la canuscenza;

Acchianau susu e un postu in vicinanza

Truvau a lu seggiu di la Prisidenza,

E dda si misi a cuntimplari allura

Di lu tirannu la brutta figura.





23.



Assistennu a dda prima sessioni,

Truvau chi 'mmenzu a tanti picuruni

Facia cuntrastu ed opposizioni

A Robespier, cu forza di raggiuni,

Un omu di diversa opinioni;

E 'ntra tutti l'idei chi ddu vulpuni

Mustrava lisci, iddu scupria crafocchi

Ecci jia cu li jidita 'ntra l'occhi.





24.



Di st' avyirsariu si avria sbarazzalu

Robespier pirchi troppu era scuetu,

Ma sapennu chi chistu era stimatu

Anchi da genti di lu vasciu cetu,

D'umiltà e di prudenza mascaratu,

Cci rispunnia cu tonu assai discretu;

Aspittava a livarisi dda fruscula

Tempu pri dari 'na botta majuscula.

25.



Sti sceni chi accadianu tutti l'uri

Pruducianu a Rébec summu piaciri,

Ca Robespier canciava di culuri

Quannu chiddu scupria li sò raggiri;

Ammirava stu celebri oraturi,

E fu cuntenta quannu 'ntisi diri,

'Ntra li discursi chi facianu ddà,

Chi lu nnomu di chistu era Barrà.





26.



Rebéc un jornu ddoppu la siduta

Osservau Robespier 'mmenzu la strata;

Da multa genti ossequiusa e muta

Era la sò pirsuna accumpagnata;

Chidda chi d' armi 'un era pruviduta

Si muzzicau li jidita arraggiata;

Tuttu 'nzemmula poi fici un pinzeri

E si cei misi allura pri darreri.





27.



Dicia: « Si chistu si nni và a la casa

« Ddà mi sarrà cchiù facili l' imprisa,

« Mi basta sulu chi dda dintra iu trasa;



« Comu Marát l' ammazzirò 'ncammisa;

« Iu cu cirtizza sugnu persuasa

« Chi ddà circannu senz' essiri 'ntisa

« Putrò truvari sciabula o scarcina

« O almenu un cutiddazzu di cucina. »



28.



Chiddu a la casa riturnava infatti;

Juntu a la 'ntrata si nni jeru tutti;

Rebéc pinsannu a li calculi fatti

L' occhi appuntati avia, li labbra asciutti;



Li soi disigni nun eranu esatti,

Nun era nata pri azioni brutti,

E a la smargiazzaria di li palori

Currispunnenti nun avia lu cori.

29.



Quannu è poi sulu a Robespier s' accosta

Una pirsuna, e calannu la testa

Cci cunsigna li littri di la posta;

Palisannu 'na gioja manifesta





Dici a lu missu : « Aspetta la risposta ; >>>

Robespier susu acchiana, e chiddu resta.

Rebéc risolvi e a lu mumentu stessu,

Mentri iddu acchiana, si cci metti appressu.





30.



Juntu ddà, cu 'na chiavi ch' avia 'mmanu,

Chiddu la porta apriu d' un cammarinu,

E Rebéc caminannu chianu chianu

Pigghiau lu postu a la porta vicinu;

E quannu chista aperta fici un vanu

Di Robespier previnni lu caminu,

E prima d' iddu, cu agitatu pettu,

Era già dintra di lu gabinettu.





31.



A chiara vuci allura ddu birbanti

Lessi ddi littri ed esclamau cuntenti:

« Semu a cavaddu, e pri essiri Rignanti

« L'ura è già junta, e nun manca cchiù nenti.»

Dicennu chistu 'ntra lu stissu istanti

Di scriviri pigghiannu li strumenti

Di la risposta fici un borru, e poi

Anchi la copia cu li manu soi.





32.



D'un segretér li dui purteddi aperti

Da un portafogghiu ch' era misu sparti,

Nisciu ben' attaccati e ben cuverti

Dui fascittini di segreti carti;



Cc' eranu in tutti dui li provi certi

Di trami cumminati cu grann' arti;

Unu li stranii littri cuntinia

E l'autru li risposti chi facia.





33.



Mustravanu ddi carti chiaramenti

Chi furbu, democraticu e farfanti

Titulu nun vulia di Presidenti,

Ma chiddu di assolutu dominanti,

Da Assemblei, e da Statuti indipendenti;

E cu l'appoggiu di esteri Regnanti



A repubblichi ostili, preparatu

Era già a fari un gran colpu di Statu.



34.



Fatta già la risposta e sigillata,

E misu a lu sò postu nautra vota

Lu portafogghiu unn' era cunsirvata

La sua currispunnenza a tutti ignota,

Affinchì fussi la littra purtata



Da lu curreri stissu a brigghia sciota,

Inavvertentementi nisciu fora,



Mentri lu stipu 'un era chiusu ancora.

35.



Sullicita Rebéc pri tali sbagghiu,

E pirsuasa di tuttu lu 'mbrogghiu,

L'occasioni chi cei vinni 'ntagghiu

Nun persi, ed affirrau lu portafogghiu;

Li carti si pigghiau chi, senza fagghiu,

Avrianu a Robespier fruttatu un Sogghiu,

La cartera poi misi a lu sò postu

Ch'era lu cchiù segretu e cchiù nascostu.





36.



Rebé tutti sti cosi potti fari,

Mentri chi Robespier senza pinseri

Chi alcunu ddà putissi pinitrari

Avennu iddu la porta pri darreri,

Da lu criatu sò facia chiamari



E poi dava la littra a lu curreri;

E prufittannu di tali mumenti



Nisciu Rebecca e si nni jiu 'ntra un nenti. 37.

Ma poi turbata da un' idia mulesta

Dicia : « Ma a chi mi servi sta cunquista?

« Supra la panza inutili mi resta

« Si nun pozzu parrari e 'un sugnu vista!» Custirnata accussi cci vinni 'ntesta

Di Robespier l'audaci antagonista,

D'avvalirsi di chiddu pirsuasa



Lu vosi accumpagnari un jornu a casa.

38.



Trasiu cu chiddu dintra un cammarinu

Ed in sua cumpagnia nun cc' era alcunu;

E mentri chi pigghiatu un viscuttinu

E 'na buttigghia, pirchi era dijunu,

Idda ddi carti supra un tavulinu

Pusau a l'infretta, e cridennu opportunu

Chi la sustanza si nni canuscissi

Pochi palori di supra cci scrissi.





39.



E chiddu ddoppu avirisi manciatu,

Pri dari a li soi forzi prontu ajutu,

Lu viscutteddu a lu vinu abbagnatu

Pirchi avia 'ntra ddu jornu cummattutu

Contra di Robespier cchiù di l'usatu

A qualchi novu passu risulutu,

Di scriviri mustrannu 'na gran fretta,

Si assittau allura avanti la buffetta.





40.



Ristau surprisu e cu la pinna 'mmanu

Visti ddi carti 'ntra lu tavulinu,

E prima suspittau chi pocu sanu

Lu cirveddu cci avia risu lu vino;

Ma vitti poi chi 'un era un sonnu vanu,

Un'oggettu reali avia vicinu;





Pigghiau ddi carti e supra cc' era scrittu « Di Robespier ccà espressu è un gran delittu.»



41.



Apriu, lessi ddi carti, e a lu mumentu

Da la seggia satau comu si spintu

Nni fussi da un meccanicu strumentu :



<< Voli lu celu stu tirannu estintu,

« A mia manna sti carti e fà un purtentu!»

E gridannu accussi da lu ricintu



Nisciu di la sua casa, e ad iddu appressu

Facia Rebecca lu caminu stessu.





42.



Ancora 'un era chiusa l' Assemblea

Chi pri stanchizza iddu lassatu avia;

Di fari lu gran colpu cu l' idea

Prima chi si sciugghissi ddà curria;

Junciu 'ntempu, e svelau dda trama rea.

Rebecca cci fu sempri in cumpagnia;

Gridau, trasennu 'ntra lu Parramentu,

« Accusu Robespier di tradimentu. >>>

43.



Descriviri 'un si pò nè 'mmaginari

Lu susurru di scantu e di stupuri,

Chi l'attonitu populu appi a fari

Pri la temerità di dd' oraturi;

Ma però Robespier misi a gridari,

<< Silenziu! iu sintirò st' accusaturi;

« Sti tali accusi li vaju circannu



« Ca cchiù brillanti la mia gloria fannu. >>>



44.



Ma l'autru in tonu francu e veementi

Riplicau quasi 'ntra lu stissu istanti,

<< Accusu Robespier ch'è ccà prisenti

« Di trami acciocchi sia nostru rignanti,

<< Ed aju pronti ccà li documenti



« Chi dunanu di ciò prova lampanti,

« Vi mustru scritti di sò pugnu stessu,



« E 'ntra sti carti ec' è lu sò prucessu. >>>





45.



Ma quannu Robespier nun fù luntanu

Da chiddu impetuusu citatinu

Ricanusciu li carti ch'avia 'mmanu,

La testa cci girau comu un mulinu;

Vidia lu fattu e nun capia l' arcanu,

Vitti decisu già lu sò destinu.

Chistu di cui attirria lu sulu nnomu



Si persi allura e cci pigghiau un sintomu. 46.

Canciata scena nun cchiù friddi e moddi

Li Deputati strincianu li spaddi

Comu fù quannu da un Cesari foddi

Si mittianu in Sinatu li cavaddi;

A ddu mumentu jisaru li coddi

E addivintaru arditi comu gaddi,

E lu populu stissu sbalurdutu

Taliava, sintia, ma stava mutu.

47.



Di chiddu lu delittu manifestu

Di cchiù rinnia l' effettu allura vistu,

Ed era appuntu un ottimu pretestu

Pri livari di 'mmenzu dd' omu tristu;

Lu Parramentu nn' ordinau l' arrestu,

Ed in prigiuni strascinatu chistu,

A li soi sgherri e a li municipali

Vinni la grunna, e cci caderu l' ali.





48.



Riduttu già 'ntra 'na carzara oscura,

Di lagrimi di tanti umida ancora,

Si jia dannu la testa pri li mura;

E nun capia comu nisceru fora,

Racchiusi in parti incognita e sicura,

Ddi fogghi, di li quali ogni palora



Ad iddu scritta e ch' iddu anchi avia scrittu

Era 'na prova di lu sò delittu.



49.



Una pistola chi di supra avia

Pigghiau, decisu a moriri da eroi,

Ma accursu lu custodi cei dicia :

« Nun morinu accussi li pari toi,

« Di la morti tu sai qual è la via,

« Tu la 'nsignasti e pruvari la poi; »

Cci scippau la pistola e l'autri ordigni

Chi putia aviri pri li soi disigni.





50.



Lu sò prucessu nun durò tantu assai,

Rebéc nni 'ntisi la cunnanna, e poi,

Cu pubblica alligria nun vista mai,

Lu suppliziu osservau cu l'occhi soi

Di l'auturi di tanti orrenni guai,

Di li rifurmaturi ultimu eroi.

Pri tutta la cità si fici festa

Quannu cadiu dda scilirata testa.





51.



Foru nenti di chista in paraguni

Li precedenti illuminazioni;

Cumparsiru riddiculi e buffuni

Li riformi di chistu e li azioni;

Da l'otaru cadiu la Dea Ragiuni,

Lu munnu nun fu cchiù 'na nazioni;

Spiriu a ddu puntu comu avissi l' ali

La Repubblica eterna e universali.





52.



Cadiu dda testa 'ntra dda guilluttina

Chi già l' avìa truncatu ad una ad una;

A Luigi, a sò soru, e a la rigina,

Ed a chiddu chi detti a la tribuna

Lu votu di lu Re pri la ruina,



Spirannu di usurparni la curuna;

Ma Robespier 'ntra ddu mumentu estremu

Cu sà s' iddu invocau l' Enti Supremu ?



53.



Compita di Susanna la vinnitta

Turnau Rebéc a lu sò ospiziu in fretta,

Pirchi Abacúc cu qualchi carta scritta

Da lu Marchisi impazienti aspetta;

Ma a turnari 'nnarreri fu custritta

Da la via pri la quali era diretta,





Pirchi a ddu puntu cc'era un gran fracassu, d idda nun putia moviri un passu.





54.



Incerta di li cosi 'un stetti tantu,

Era tutta Parigi in gran fermentu;

Scappavanu li genti pri lu scantu,

Accriscianu li donni lu spaventu

Cu li schiamazzi orribili e lu chiantu.

Si timia 'na ruina ogni momentu,

Pri cui nissunu avria ristatu vivu;

Ed eccu quali na era lu mutivu.





55.



Si proferianu pri strati, e pri chiazzi

Li palori Marengu, ed Austerlizzi;

Cui trimannu dicia; Cci sù 'mmarazzi!

E n'autru tistiannu : Avemu sbrizzi !

Sintianu li sguajati fimminazzi

Sti palori e facevanu spirtizzi,

Dapoicchi jia spargennu un murritusu

Chavia cumparsu un mostru spavintusu.

56.



Si pincia di stu mostru la figura

Orrida sempri, e in diversa manera;

Cui di un giganti di enormi statura,

Cui cu la facci d' Ursu o di Pantera;

Però chi un cani Corsu era addrittura

L'idea cchiù si diffusi e parsi vera.

Chistu da l'occhi mannava faiddi

E jia sbramannu donni e picciriddi.





57.



Sti chiacchiari purtaru novi 'mbrogghi

Oltri a chiddi di strati, e di curtigghi;

Mentri chi un maritu fuija cu la mogghi,

E li donni ammucciavanu li figghi,

Li liberali avevanu li dogghi;

L'ambiziusi tinianu cunsigghi,

E quasi tutti pirsuasi sunnu



Chi un novu aspettu pigghirà la munnu. 58.

Rebéc junciu a scappari finalmenti,

Quannu appi largu e potti jiri avanti.

Junta a la casa si truvau cuntenti



Vidennusi Abacuccu pri davanti.

Chistu gridau in vidirla : « Allegramenti,

« Assai facisti, ora vidrai l'amanti,

« Chiddu stissu ti manna stu licuri

« Ch' avi lu nnomu d' Elisir d' Amuri. »



39.



Livau prestu Rebéc la cira lacca

Da la buttigghia, e si la misi 'omucca;

Nun si sazia sucannu, e 'un la distacca

Finchi vacilla, e traballannu abbucca;

Nun cimiddia pirchi è debuli e stracca,

Ma pirchi già avi 'ntesta la pilucca;

Lu licuri avia fattu lu sò effettu

Ed idda stramazzau supra lu lettu.





60.



Quannu s'arrispigghiau, gridau sturduta:

« Unni sugnu? » vidennusi curcata

Supra un sofà, da fimmina vistuta.

« Vui siti ccà pricchi eravu malata »

Cci rispusi una donna dda siduta;

« Ma ora siti già rigenerata



« Pri tali arcanu chi rimpasta tutti

« L'interni parti maltrattati, o rutti.





61.



« Forsi di vui li vostri protetturi

« Una Sibilla nni vurrannu fari,

« E li Sibilli hannu ad essiri puri





« Comu in perpetuu s' hannu a conservari;

* Perciò >> Rebéc ridia di tantu onuri



..



E Abbacuccu la sintia scaccaniari

Quannu arrivau, e pigghiata pri la manu,

'Ntra un locu la purtau di dda luntanu.



62.



'Ntra un bagghiu di una Chiesa sdirrubbata

'Na machina di forma scanusciuta

Si truvava a vulari priparata;

Rebéc nenti cumprisi 'nsalanuta,

Però si scossi, quannu a l'impinzata,

E senza chi nni fussi prevenuta,

Da Abacuc fu 'nfilata 'ntra 'na vutti;

Ddà tutti dui sideru 'un tantu 'neutti.





63.



Allura contemplau cu gran surprisa

Dda machina di forma curiusa,

Era di ferru a la moda Chinisa,

Puntuta in cima e sutta larga e chiusa,

Cu la vutti chi ad idda stava appisa

Ed autra machinetta portentusa

Currispunnia pri via di 'na catiną



Chi Abacuc tinia sempri vicina.

64.



E quannu chiddu l'apparicchiu fà

Affinchì jissi la machina in sù,

Qualchi faidda d' elettricità



Pri Rebéc chi la vitti un lampu fù;

Mentri dicia: «Lu tempu mustrirà

« Di stu focu celesti la virtů, »

Si sullivau la machina 'ntra l'aria

Cu 'na velocità straordinaria.





65.



A certu puntu si firmau, ed allura

Abacuc da lu stucciu nisciu fora

'Na lenti ch' avia d'occhiu la figura

E quasi quasi la grannizza ancora;

A Rebéc la pruiju cu gran primura,

E diriggennu ad idda la palora





Cci dissi: « Un puntu di lu munnu bai vistu, « Ma quasi tuttu Ju vidrai cu chistu. >>>





66.



Idda si misi a ridiri cu modi

Atti a mustrari chi 'un pristava fidi

A ddi palori, e li cridia 'na frodi;

Però Abacúc cci riplicau : « Tu ridi,



« E di lu gran spittaculu nun godi

« Chi nuddu ha vistu e chi nudd' autru vidi,

« E cu stocchiu 'mpussibili ti pari

« Di scupríri ad un trattu e terri e mari ?



67.



« Ma l'acula e la linci a cui è vicinu

« Ciò chi nun pò scupríri l'occhiu umanu

« Hannu forsi ucchialuni o spiruncinu

« Pri vidiri li cosi da luntanu ?

« E lu corvu chi scopri un puddicinu

« O na sirpuzza chi cc'è 'ntra lu chianu,

« Mentri chi a granni autizza movi l'ali,

« Avi forsi 'ntra l'occhi un cannucchiali ?





68.



« Sta lenti chi ti dugnu un occhiu finci,

« Gradi cchiù estisi di efficacia agghiunci

« Di l'acula a lu sguardu e di la linci;

« A gran distanza la sua forza junci,

« Chiari e distinti li oggetti dipinci;

«Esi tu chi fai noliti e ti munci

« Pirchi st effettu capíri nun sai,

« Fanni la prova e allura li vidrai.





69.



« Telescopii nun fici la natura,

« Ma fici l'occhi di varia manera, « Imitari di chiddi la struttura

>> Fu gran prudigiu di scienza vera, « Dunca te cea sta lenti e sta sicura « Chi cu caista vidrai la Terra intera;» Rebéc pigghiau la lenti, e misa appena, Ristau sturduta da stupenna scena.



70.



Un panorama immenzu la surprisi

E tinni pri un mumentu l'occhi chiusi,

E quantu attenta a guardari si misi

Prima li oggetti li vidia cunfusi;

A picca a picca poi scupria paisi,

Distinguia cità granni e pupulusi,

E 'ntra li larghi strati e 'ntra li viculi

La genti cci vidia comu furmiculi.





71.



Comu fussi affacciata a lu balcuni

Di la Francia vidia li Legioni

Chi cummattianu comu li liuni

E girannu per autri Nazioni

Si vidia un cangiamentu di persuni,

Guerri di furti e non d'opinioni,

E vidia fora di li proprii Stati

Duchi, Principi, e Re detronizzati.





72.



Di cchiù, 'mmenzu ddi stragi e ddi ruin

Tutti di Robespier l'illusioni



Canusciu chi ddaveru appiru fini;

Cc' era di classi la distinzioni,



Ce' eranu arreri monaci e parrini,

In cità nun ce' era cchiù cunfusioni,

Paria chi nuddu suppurtassi cchiù

D'aviri dittu citalinu elu.





73.



Ma cchiù di chistu vidiri nun potti

Finchi in Europa e in terra-ferma stetti;

Mentri chi addurmisciuta era una nolti

A l' improvisu la machina sdetti;

Quannu apriu l'occhi, osservau mari e flotti;



Abacuc pri mustraricci sti oggetti

L' avia purtatu a lu paisi nostru,

E cc' indicau la patria di Cagliostru.





74.



Ddà vitti in rada li flotti alleati

'Nglisi, Turchi, Spagnoli, e Muscuviti

Tutti a dannu di Francia collegati.

Di li Siciliani Regni uniti

Li Suvrani da Napuli scappati

Vitti, e li signurazzi forusciti

Chi circaru un asilu in tanti guai

'Ntra 'na cità chi 'un visitaru mai.





75.



E passannu da chistu in autri lochi

Vitti la terra di li primi spichi,

Di Muncibeddu lu fumu e li fochi,

E poi li nostri monumenti antichi

Chi Abacuc cci spiegava; eranu pochi,

Di l'autri nni esistevanu muddichi.

Vitti varii fenomeni, e 'ntra chiddi

Lu cchiù famusu, tra Scilla e Cariddi.





76.



Era chistu in un puntu di lu Faru,

Chi poi a causa di la lingua loru,

L'indigeni Galofaru chiamaru.

Ddà fa lu mari un gran firrialoru

Simili all' autru cognitu e nun raru

Di una ciumara chi per un traforu

Di una balata, o sia morti di ciaca

A stentu 'ntra un cunnuttu si sdivaca.





77.



Causa di stu fenomenu è una lutta

Chi fà cu l'acqua l'aria chi ristritta

È in una via, chi di ddu mari è sutta,

Di una lunghizza sterminata e dritta;

Dda sutterrania strata è sempri asciutta;

L'acqua, rispinta, a cediri è custritta,

E 'un putennu dda dintra penetrari

Perpetuamenti si agita lu mari.





78.



Sulu Abacuc st'arcanu sapia,

E ddà avia jutu appuntu cu l'idea

Di penetrari 'ntra dd' occulta via;

Cei jiu di fatti cu la bedda Ebrea

Doppu chi tuttu priparatu avia



Pri scanzari ogni dannu, ogni nichea

Di lu Faru pri tuttu lu passaggiu

Finu a lu sutterraneu viaggiu.

79.



Mentri scinnianu pri dda strata oscura

A Rebéc, chi turbata avia la cera,

Abacuc eci dicia: « Chi là Natura

«Avissi fattu chista immenza sfera



Tutta d'un massu d' acqua e petra dura

« Pri li antichi cridibili nun era;

« Scupreru chi lu munnu è un fruttu vivu

« E sutta di la scorcia ce'è lu civu.



80.



« Stu munnu suttirraniu è abitatu

« Da un populu chi mai fù canusciutu,

« E quannu da l'antichi fù truvatu

« Ddà si scupriu ddu baratru funnutu

« A cui nnomu di Tartaru fù datu;

« Ed in cui forsi pri supremu ajutu

« Lu piissimu Enca truvau Diduni,

« E poi Danti scupriu tanti pirsuni. >>>





81.



Accussi mentri jevanu scinnennu

A la surprisa la jia priparannu

Ddomu di tanta previdenza e sennu;

Ma sta surprisa fù eccessiva quannu

Fora nisciu da ddu viali orrennu.

Ciò previdia Abacuc, e sicutannu

Lu sò discursu, ad idda dissi allura

Qual'era di ddu loca la natura.





82.



« Comu susu cea dintra nun cei sunnu.

« E suli, e luna e stiddi, e ceà nun hannu

« L' abitaturi di st' occultu munnu,

<< Mentri lu giru comu lautri fannu,

<< Estati, invernu, primavera, e autunnu,

« Chi cosa sia lu tempu nun lu sannu;

« Ccà sulta l'esistenza ba un puntu fissu

« E sunnu sempri 'ntra lu statu stissu.



83.



« Vosi Natura dimustrari ceà

« L'idea chi susu mai pruvata fù

« Di 'na vera eguagghianza e libirtà,

« Servi e patruni cca nun ceci nui sù,

« Nun cc'è mutivu di rapacità,

« Ccà la decenza è istintu e non virtù,

«Tutti ceà sunnu cueti e cuntenti

« Ed appuntu pirchi nun hannu nenti.





84.



Rebecca infatti dda pagghiara e casi

Nun vitti, o pri riparu lochi chiusi;

Li terri, eranu tutti nudi e rasi,

Nun cc'era nenti di abitanti a l' usi,

Nè un filu d'acqua, e ciò la persuasi

Ch'era un desertu, ma poi si confusi

A la vista di oggetti in formi umani

Chi jianu passiannu 'ntra ddi chiani.





85.



Esaminau dda razza di viventi

Di forma umana e all' autri assimigghianti,

Però avianu la peddi trasparenti,



E Abacúc cci mustrau ch' in tutti quanti

Eranu uguali lu cori e la menti;

E la lingua, benchi fussi distanti,

Era attaccata a la menti e a lu cori

Ed uguali perciò senzi e palori.





86.



Rebéc vidia surprisa tuttu chistu,

Lu vecchiu poi cci spiegava lu restu; Ma ddoppu tanti cosi ch' avia vistu Un vermi 'ntesta avia fissa e mulestu, E dissi ad Abacuc : « Iu nun resistu, « Vogghiu da tia 'na spiega prestu prestu, « Ca di 'na cosa 'un mi fazzu capaci,

« Si 'un mi levu sta barra 'un aju paci.





87.



« Cơà 'un cci sú lavuranti e ceti vasci,

« E pirchi vannu nudi si capisci;

« Ma però ccà furmentu nun ani nasci,

« Nun cci su frutti, nè carni, nè pisci;

« Dunca sta razza di chi mai si pasci?

« Comu campa, sussisti, e nun finisci?

« Sta cosa nun mi quadra, amicu beddu,

«Emi fà slirriari lu cirveddu. >>>



88.



Abacuc riplicau : « 'Ntra l' autri preggi

« Ch' avi sta bona razza di sarvaggi

« Lu cchiù 'mpurtanti di li privileggi

«È chi fami nun senti, e li disaggi



« A cui l'umanità spissu nun reggi,

« Ed è pretestu di delitti e straggi;



« Ceà nun si mancia, e pirchi nun si mancia

« Cea nun succedi zoccu accadi 'Nfrancia. >>>



89.



Quannu Rebéc sti palori 'ntisi.

Di la tranquillità si persuasi

Di ddu straordinariu paisi;

Ma nun videnou nè campi nè casi

Di mal umuri subitu si misi,

Mustrannu noja, ed irritata quasi,

Dissi a lu vecchiu: « L' uniformità

* È un gran turmentu, e chi facemu cca?»





90.



Ed Abacuc facennu 'na risata

Cci rispusi : « La scena è già finuta;»

A la machina ch'era priparata



La ripurtau a l' istanti, e dda siduta

Pri nun suffriri a dda nova vulata,

Giacchì a la prima si mustrau abbattuta,

Un ristoru efficaci cci pruiju



E in pigghiarlu Rebéc s' addurmisciu.



01.



Unni purtata fu mentri durmia,

E si 'ntra l'aria avia durmutu assai,

Idda sapiri da Abacuc vulia;



Ma però chistu 'un eci rispusi mai.

A lu termini junta di la via

E a lu fini di tutti li soi guai

Quasi 'mpazziu vidennusi arrivata



A la muntagna tantu disiata.



92.



Doppu tanti suspiri, angustii, e stenti,

Sti dui fidili, e romanzischi amanti,

'Nzemmula si truvaru finalmenti.

Ma appena tutti dui timidi e ansanti

Parianu quasi ad abbrazzarsi intenti,

Abacuc senza perdiri un istanti

Pigghiau Rebéc, sturduta, pri la manu

E la purtau davanti all' Anzian u.





93.



A stu fattu lu poviru Marchisi

Stunau, e però lassarla nun la vosi,

Partennu pri darreri si cei misi.

Pri li stupenni e mai viduti cosi

La sala unni trasiu Rebéc surprisi,

E benchi curaggiusa, in idda imposi

Un senzu di stupuri e di rispettu

Di l' Anzianu lu Tronu e l'aspettu.





94.



Chistu dissi a Rebéc: « Facisti assai

<< E sù assai granni li meriti toi,

« Di sti travagghi ora lu premiu avrai;

« A tò riguardu pri li fatti soi

« Lu Marchisi jirrà; tu riterrai,

« Integra sempri da stu puntu in poi,

<< Sta priziusa gemma chi nun brilla,

« Cu titulu ed offiziu di Sibilla. »



95.



Attoniti Rebecca e lu Marchisi

Ristaru a tali inaspittati cosi,

Ma chidda, chi d' allura quannu 'ntisi

Parrari di Sibilli, si pruposi

Di stari in paci 'ntra lu sò paisi,



Autri palori sentiri nun vosi,

Interrumpiu cu risulutu ardiri

Lu discursu di chiddu e misi a diri:





96.



« Addunca tutti vai chi vi criditi

« Omini retti, giusti ed illibati

« Li prumissi chi a l'omini faciti

« Adimpíri 'un vuliti o li scurdati ?

« E perciò puru simili vui siti

« A Principi, Ministri e Magistrati

« Chi quasi sempri ddi prumissi fannu

« Chi d'adimpíri vuluntà nun hannu ? »



97.



« L' Innominatu è generusu e bonu, »

A Rebecca rispusi I Anzianu,

E subitu seinnìu da lu sò tronu;

Di li dui amanti iddu 'ncucchiau li manu,

E poi dissi di vuci in gravi tonu,

« Hai vistu già chi 'un promittemu invanu;

« Già siti spusi, e di lu matrimoniu

« Stu Culleggiu è garanti e testimoniu. >>>



98.



Rebéc però nun putia stari ancora

'Ntra ddu locu di rigida clausura,

E perciò da la sala nisciu fora;

Tuttu era prontu pri vulari allura;

Di licenza cei fu qualchi palora;

A tutti dispiaciu sta gran primura;

E cchiù a ddi centenarii picciotti

Ch' appiru baschi pri tutta la notti.





99.



La machina vulau, dintra la vulli

Li spusi ed Abacuc stavanu stritti;

Lu Marchisi e Rebecca misi 'ncutti

Di certa simania avevanu li fitti.

Junti a Parigi, unni foru cunnutti,

Firmata una carrozza dda si vitti;

Abacuc li abbrazzau, cci dissi addiu,

Li lassau suli, e subitu spiriu.





100.



Ristati suli 'ntra lu carriaggiu,



Cridennu già distruttu ogni sò alloggiu,

Lu Marchisi si persi di curaggiu;

Ma di l'ingegnu sò facennu sfoggiu

Dissi Rebéc: « Stu dubbiu un gravi oltraggiu

« È pri l'Innominati, è 'un avi appoggiu. »



E si verificau doppu un momentu

Lu saggissimu sò presentimentu.





101.



Infatti lu cucchieri doppu un pezzu,

Senza cumannu o tirata di Jazzu,

Facennu un cursu a lu quali era avvezzu,

Lu purtau avanti di Ju sò palazzu.

Tali scena pri iddu 'un avia prezzu

E stava quasi pri nesciri pazzu,

Ddà ritruvannu, 'ntra l'anticu statu,

Ddu locu chi cridia già sfrantumatu.





1





102.



E la surprisa crisciu cchiù di cchiù

Allurchi appena era arrivatu ddà

Cci jiu a l'incontru la sua servitù

Chi prima avia, ma crisciuta di età;

Quannu da chisti scarruzzati sù

Iddu e la preziusa sua metà

Stupiu quannu la casa risplennenti

Vitti, e la gallaria china di genti.

103.



Lu sturdiu dd' accidenti imprevedutu

La prima sira ci era maritatu,

E cchiù sintennu ch' avianu vinutu

Ddi genti ch' iddu stissu avia invitatu,

Benchi forsi da nuddu canusciutu,

Pri daricci un spittaculu assai gratu

Mustrannu di sua mogghi li portenti,

E ch' iddu avia spusatu in Orienti.





104.



Rebéc capiu chi chistu era un murritu

O qualchi oggettu ben premeditatu

Di lu Culleggiu, e acciocchì lu maritu

Comu imposturi 'un fussi disprezzatu,

Lu tirau pri lu vrazzu, e ad idda unitu,

Chistu fu a presentarisi obbligatu

A lu cuspettu di tutta dda genti,

Facennucci li usati cumplimenti.





105.



Fatta a ddi stranii gentili accugghienza,

Comu fari cu l'ospiti è l' usanza,

Rebéc produssi una surprisa immenza;

Comu fussi di amici in una stanza

Si misi a conversari in cunfidenza

Cu 'na franchizza chi paria arroganza;

Parra cu tutti, e a qualcunu di chiddi

Cci facia arrussicari li masciddi.





106.



Girannu l' occhi scupriu ddu Dutturi

Chi cu la fitinzia di li Nutari,



Cu 'mbrogghi enormi, e fausi scritturi,

Vulianu cu la Dama maritari



Un giuvini plebeu furbu e imposturi.

Rebéc di chistu misi a pubblicari



Li trami e li prugetti scannalusi



:



Chi fici 'ntra una stanza a porti chiusi.



107.



St' avvucatu ch'avia multi clienti

Pirchi ajutava li soi litiganti

Cu raggiri e cu fausi documenti,



Sbriugnatu a ddu modu in 'mmenzu a fanti,

Vulia scappari immediatamenti;

Jittau 'na vuci, e 'ntra lu stissu istanti



Stramazzau mortu mentri si susia

Pri una fulminanti apoplessia.





108.



Sta morti repentina, ch' era appuntu

Successa in chiddu a lu stissu mumentu

Chi 'ntisi ddu terribili raccuntu,

Eccitau in tutti terruri e spaventu;

Rebéc considerannu 'ntra ddu puntu

Chi un birbu castiau lu sò purtentu,

Pri dari una non trista meravigghia

S'accustau di lu Conti a la famigghia.

109.



A lu Conti parrau di la birrilta;

Cci dissi poi: « Chi nn'è di dda gazzetta « Chi unni vui si nni vinni dritta dritta « E si 'nfilau 'ntra la vostra sacchetta ?>>> Poi dissi a Giuliu: « Comu 'na saitta « Chista scappau di supra la buffetta « Unni appujatu vui cunvalescenti « Vi pascevu di lacrimi e lamenti.»



110.



E vui, Madama, vi ricurdiriti,

Dissi a Genuefa: « Di li dui surdati

« A cui fici passari li murriti



« Dda magnifica solfa di lignali;

« Cui cci li detti vui nun lu sapiti,

«Ma si a nesciri fora 'ntra li strati



« 'Un avissivu avutu fretta assai,

« Avrissivu scanzatu tanti guai.»





111.



Poi dissi a lu sculturi: « Si si pò

« Vurria sapiri l' amicu cui fù

« Lu quali vi avvirtiu chi Mirabò

« Dintra lu Panteón nun era cchiù;

« Dd' amicu vi mustrau l'affettu sò,

« Ma operastivu allura a frustustù;

« Dda littra abbannunata nisciu fora;

«Ma vui truvatu nun l'aviti ancora?»

112.



A lu Baruni rammentau li lutti

Chi fici cu li monaci dda notti

Ch'era cu Tresa, e li persuni tutti

Jittannu 'nterra salvari si potti;

Poi ripitiu li soi palori tutti

Quannu cchiù bruttu di li scimiolti

Si mustrau a lu varveri e pri dinari

Un curiali lu fici ammucciari.





113.



Doppu di lu Baruni jennu avanti

Vitti a nautru e cci parsi canuscenti,

E benchi fussi, com'eranu tanti,

Di rangu da l'anticu differenti,

Lu piluccheri canusciu a l'istanti,

E a chistu ripitiu li soi lamenti.

Quannu scappatu da li sbirri, fù

Unni sò patri ch' ora 'un avia cchiù.





114:



Sgridau ddu Cattedraticu chi fù

Tantu nnimicu di la nobiltà,

E dittu avia chi esistiri cchiù

Nun duvia in chidda illuminata età;

Ora chistu superbu, e misu in sù,

Gudia di la sua nova qualità;



Noi facia pompa, pirchi avia a lu latu

'Na vecchia dama ch'iddu avia spusatu..





115.



Li 'mbrogghi pubblicau di un liberali

Ch' avia gridatu : « La Natura voli

« L'omini tutti liberi ed uguali. >>>

Chistu ch' avia li scarpi senza soli



Possessuri di grossi capitali;

Filantropu, com' autri marioli,

Di sua proprietà tinia 'na navi,

E facia lu commerciu di li schiavi.





116.



Poi dissi a ddu zilanti cilatinu

Chi palisau di Robespier l'arcanu:

« Cui misi 'ntra lu vostru cammarinu

« Ddi carti, quannu aviavu ancora 'mmanu

« Lu viscottu abbagnatu 'ntra lu vinu?

« E curristivu allura ammanu ammanu

« A fari dda denunzia; ad ogni costu « Nun duvevu pigghiari lu sò postu. »



A





117.



Fu ginirali lu sbalordimentu

Pri tali casi, e cunfirmata appuntu

Fu l'idia, chi dda donna era un purtentu,

E pirchi franca facia lu raccuntu

D'ogni luntanu e occultu avvenimentu,

Pri la paura d'aviri un affruntu,

Chiddi ch' avianu carvuni vagnatu

Si 'ngattaru e si misiru di latu..

118.



Mentri Rebecca facia ddi portenti

Vidia cu gran surprisa chi l'astanti

Eranu li soi antichi canuscenti,

E benchì trasformati tutti quanti

Nun capia pirchi ec' eranu presenti

E tutti uniti ad idda pri davanti;



Di sta riunioni lu misteriu

Parsi a Rebecca un casu tuttu seriu.

119.



E pinzau chi dd'invitu senza oggettu

L' Innominati nun avianu fattu;

Vosiru forsi mettiri in prospettu

Lu munnu positivu e non l'astrattu;

'Ntra ddu gruppu di genti apposta elettu

In cumpendiu cei nn'era lu ritrattu;

E cc'era espressa la conchiusioni

Di li perpetui rivoluzioni.





120.



In tutti li pulitici tempesti

Di rapina eccitati da li tristi

O pri giusti motivi da li onesti

Li conseguenzi nun su mai previsti,

E quasi in tutti l' esaltati tesli

L'idea d' intentu già ottenutu esisti,

Perciò si vosi in tali occasioni

Dissipari ogni vana illusioni.

121.



Finiseinu pri regula custanti

Li tumulti in tri modi differenti:

O tornanu l'antichi governanti,

O pri conquista di stranii Potenti,

O pri qualcunu chi s'ha fattu avanti



Pri cabali segreti o pri talenti,

E poi Cunsulu elettu, o Dittaturi, C'un sautu Re diventa o Imperaturi.



122.



A sti conchiusioni inaspittati

Fannu la strata l' opposti partiti,

Chi si pigghianu quasi a capiddati.

'Ntra stu tempu intermediu, a li liti

Si uniseinu bizzarri buffunati

Pri illusioni, capricci e murriti.

Ora iu vi dicu in termini ristritti

Ciò chi Rebéc 'ntra dd' intervallu vitti.





123.



Dacchi cu Robespier sepulta fü

L'eterna e universali libertà,

Repubblicani nun cci nni foru cchiù,

Ma cci successi nautra novità;

Tutti anziusi di acquistarisi sù

Li privilegi di la nobiltà;

Cc'è cu cruci disia di Cavaleri

E 'na chiavi appizzata pri darreri.

124.



'Ntra li pirsuni di lu sò quarteri

Chiddi vitti Rebéc chi jianu a stari

Davanti la putia di lu varveri;

Avianu tutti gradi militari;



Cc'eranu un Capitanu e un Brigaderi,

Ma nun cci critti e cci paria sunnari

Vidennu divintati Generali



Lu conzalemmi e l'allustra stivali.



125.



Vitti autri metamorfosi bizzarri

Chi succedinu doppu di li guerri

E cchiù di cchiù pri l'intestini sciarri;

Scupriu di fatti tanti vappi e sgherri,

Chi prima scarpisavanu rimarri,

Cu carrozzi, palazzi, armenti e terri;

Ministri e Autorità, chi 'un foru locchi

Cu feudi e miliuni di bajocchi.





126.



Di liberali veri vitti alcuni

Chi cu curaggiu, e retti 'ntinzioni, Spargennu sangu, vonnu di un patruni

Liberari l' oppressi Nazioni;

E vitti ancora chiddi marpiuni

Chi dorminu duranti l' azioni



E la castagna quannu è colta, e scalta,

Pigghianu cu la granfa di la gatta.





127.



Poi vitti alcuni di li discendenti

Di Paladini e Cavaleri erranti,

Esperti sulu, in ammazzari genti,

E avianu in pregiu di essiri ignuranti;



Di artisti, letterati e sapienti

L' eredi allura quasi mendicanti

Eranu a soldu comu li criati

Di qualchi vanitusu Mecenati.



128.



Ma sti dotti, filosofi ed artisti

Successuri a li primi eranu mesti,

Dapoicchi avianu statu appuntu chisti

Chi a spargiri la luci foru lesti

Mustrata già da l'Enciclopedisti,

E doppu di tanti inutili tempesti

Ripitianu cu schernu quali sunnu

Li vantaggi ottenuti da lu munnu.





:





129.



Unu mustrava un longu cartelluni,

E di l'acquisti cc'eranu li piani :

Omini morti centu miliuni;

Nautri tanti di nudi e senza pani;

Danni, ruini e spisi a battagghiuni,



E distrutti paisi sani sani.

Sti miliuni jinchianu un fogghiu interu

E sutta cc' era: Risullatu zcru.





130..



Ma dissi a chiddu in buffuniscu tonu



Un picciuttazzu di aspettu mischinu,

Stu zeru, amicu, 'un ti lu fazzu bonu,

Ora si un pilu paghirai un zicchinu,

In assignati no, chi 'un fannu sonu,

Cchiù 'ntra lu munnu 'un truvirai un cudinu,

Di lu progressu è chista 'na gran prova,

E chi lu munnu avi 'na forma nova.





131.



La vera essenziali novità,

Dissi unu chi da Francia arrassu fù,

È chi cu fù luntanu e torna ceà



Ora Parigi nun la trova cchiù;

Trova, arrivannu, 'na nova cità

Unni autri strati e chiazzi ora cei sù;

Pri st' apparenti trasformazioni



Ora felici sù li Nazioni.



:





1



132.



Parravanu fratantu autri buffuni,

E facennu risati senza fini,

Avemu, unu dicia, li cuzzuluni;

Nautru, li portentusi guillottini.

Ma un omu seriu, chi ddi chiacchiaruni

Ascutannu, avia statu 'ntra li spini,

Dissi: « Vi pari pocu benefiziu

« Ca nun cci su turturi e Santoffiziu? »



133..



Si ripitianu sti palori, quannu

Trasiu dda dintra un omu furibunnu,

E dissi : « Arreri sti cosi si avrannu,

« Ora chi novu giru fa lu munnu ;

« Multi Principi espulsi in tronu stannu,

« Ed è cumparsu un Cesari secunnu,

« Chi comu li crastuni, quannu chiovi,

« Fa spuntari Re novi, e Regni novi.





134.



Cci fu un tumulta in tuttu lu saluni

E si gridau cu orrenda espressioni:

« Si chistu cridi di essirni patruni

« Si fa una nova rivoluzioni. »

Sta circustanza nun piaciu a taluni

Già migghiurati di condizioni,

Multu menu a l'antica nobiltà

Smaniusa di aviri un Maistà.





135.



Però lu Conti cu gran meravigghia

Contra l'aristocratici si scagghia;

Ed a li democratici cunsigghia

Di scansari un' inutili battagghia,

E dici: « Si un dominiu chistu pigghia,



« Di conservarlu nun avrà mai vagghia

« Cu sà chi mai succedi 'ntra qualchi annu

« E quantu trasi e nesci cci sarrannu. »





136:



Sti mutamenti parsiru prubabili,

Però si critti cosa imprescinnibili

Di dari manu ad un governu stabili,

E chi la tirannia renna impossibili;

Li personaggi li cchiù rispettabili



Quasi cu 'na fiducia visibili

Proponianu diversi espedienti,

Ma poi 'nsustanza 'un cunchiudianu nenti.



137.



« É stranu, dissi un'omu venerannu,

« Chi doppu tanti seculi di munnu

« L'omini guvirnari nun si sannu,

« E la società da capu a funnu

>> Vurrianu rimpastari, e nenti fannu;

« E nun ancora persuasi sunnu

« Chi un guvernu è perfettu quannu cc' è



« 'Na forti Armata, un Parramentu, un RE ! »





438.



« Di stu sistema chi pari eccellenti, Nautru rispusi, cu tonu arraganti, « Forsi chi sù li populi cuntenti ?

« Fannu una guerra a li Rappresentanti, «-Li Ministri, continui canciamenti

« Pretenninu, e li cosi un vannu avanti;

« E poi vi pari trivulu di pocu

« Chi ogni tanticchia ec'è un jocu di focu ? »



139.



Di ddu governu a la descrizioni

Gridaru tutti, facennu ruini,

« Addunca nun eci sù guverni boni

« Pir cui di ambiziusi e malandrini

« Danni nun soffra cchiù la Nazioni!»

A sti chiassi però misiru fini.

Li Frammasuni e allargaru di cori

Cu superbia dicennu sti palori :





140.



« Finchi lu vecchiu munnu avi esistenza

« Di paci e libertà nun ec' è spiranza,

« L'avria Cagliostru cu la sua potenza

<< Trasmutatu di forma e di sostanza;



« Ma si di chiddu manca la presenza

« Cc'è cu pò riparari a sta mancanza,



« Una chi fa di chiddu li purtenti

« Nn'ha mannatu la sorti ed è presenti.>>>





141.



Allura tutti quasi deliranti

Da desideriu e da spiranza spinti

Si misiru a Rebecca pri davanti,

Essennu persuasi, anzi cunvinti,

Chi l'avria sudisfettu su l' istanti;

Perciò li Frammasuni cchiù distinti;

Cei dumannparu si lu mezzu cc' era

Di fari un Munnu di nautra manera.

142.



'Ntra ddu puntu Rebéc s' avia addunatu

Di li smanii e nichei di sò maritu,

Chi di la sala a un angulu assittatu

Nun avia paci a causa di dd' invitu,

E pri sfrattari a chiddi priparatu

Paria a qualchi 'mprudenti partitu.

Rebecca, pri livaritu d'impacciu,





Rispusi a chiddi: « Un mezzu cc'è, e lu sacciu.»



143.



Poi dissi, pirchi sempri interessanti

Cridutu avia dda suttirrania genti,

« Quannu l' omini avrannu tutti quanti

« Principii uguali, uguali sintimenti



<<E in tutti boni 'un cci sarrà un birbanti

« Lu Munnu novu si farrà 'ntra un nenti,

« Ma supra tuttu ce' aviti a livari

« Lu schifiusu viziù di manciari. »



: 144.





Nisciutu da dda vucca graziusa

Stu cuncettu eccitau bisbigghiu e risa,

Però la genti cchiù giudiziusa

Gridau : « Vui nun sapiti quantu pisa

« Sta specia chi vi pari spiritusa;



« Cu sti quattru palori la Marchisa

« Vi ha vulutu mustrari quali sunnu

« Li causi chi scuncertanu lu munnu.»





145.



Idda allura agghiunciu cu li soi grazii:

« Sempri lu munnu avrà li stissi vizii,

« Sempri genti dijuni e genti sazii, :

« Sempri fiacchi e plebei, forti e patrizii,

« Sempri sbirri e surdati, e pisie dazii,

«Sempri odii, sciarri, insidii ed ingiustizii,

« Nè pri canciarli cc' è forza chi basta



« Si l'omu 'un si cumponi d'autra pasta. »



146.



Di forti applausi e battuti di manu

Ddu saluni 'ntunau di genti chinu,

Parsi ddu quatru di lu statu umanu

Superiuri a 'ngegnu fimmininu,



E si dicia: «Sbota lu munnu invanu...

« L'omu, qual'è, sperannu autru distinu; « Cchiù o menu tristu in qualchi parti è spissu,

« Ma poi gira e firria sempri è lu stissu. »





147.



Ed agghiuncianu : « La natura esposi

<< Sempri conformi li custumi e l' usi,

« A li vicenni di spini e di rosi,



« Di tempi chiari e tempi tenebrusi; »

E ditti chisti e poi tant' autri cosi,

Si riplicau da tutti e si cunchiusi

Chi lu Munna vutatu e rivutatu

Ristirrà sempri comu sempri è statu.



Fini di lu Cantu XXXII.





